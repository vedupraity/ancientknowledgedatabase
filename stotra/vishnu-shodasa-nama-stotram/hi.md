### श्री विष्णु षोडश नाम स्तोत्रं

---

##### औषधे चिन्तयेद्विष्णुं भोजने च जनार्दनम् ।
##### शयने पद्मनाभं च विवाहे च प्रजापतिम् ॥ १ ॥

##### युद्धे चक्रधरं देवं प्रवासे च त्रिविक्रमम् ।
##### नारायणं तनुत्यागे श्रीधरं प्रियसङ्गमे ॥ २ ॥

##### दुस्स्वप्ने स्मर गोविन्दं सङ्कटे मधुसूदनम् ।
##### कानने नारसिंहं च पावके जलशायिनम् ॥ ३ ॥

##### जलमध्ये वराहं च पर्वते रघुनन्दनम् ।
##### गमने वामनं चैव सर्वकालेषु माधवम् ॥ ४ ॥

##### षोडशैतानि नामानि प्रातरूत्थाय यः पठेत् ।
##### सर्वपापविनिर्मुक्तो विष्णुलोके महीयते ॥ ५ ॥