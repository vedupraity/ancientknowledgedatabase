### Shri Vishnu Shodash Naam Stotram (Śrī Viṣṇu Ṣoḍaśa Nāma Stotraṃ)

---

##### auṣadhe cintayedviṣṇuṃ bhojane ca janārdanam .
##### śayane padmanābhaṃ ca vivāhe ca prajāpatim .. 1 ..

##### yuddhe cakradharaṃ devaṃ pravāse ca trivikramam .
##### nārāyaṇaṃ tanutyāge śrīdharaṃ priyasaṅgame .. 2 ..

##### dussvapne smara govindaṃ saṅkaṭe madhusūdanam .
##### kānane nārasiṃhaṃ ca pāvake jalaśāyinam .. 3 ..

##### jalamadhye varāhaṃ ca parvate raghunandanam .
##### gamane vāmanaṃ caiva sarvakāleṣu mādhavam .. 4 ..

##### ṣoḍaśaitāni nāmāni prātarūtthāya yaḥ paṭhet .
##### sarvapāpavinirmukto viṣṇuloke mahīyate .. 5 ..