### श्री लक्ष्मी चालीसा

---

#### दोहा

##### मातु लक्ष्मी करि कृपा, करो हृदय में वास ।
##### मनोकामना सिद्ध करि, परुवाहु मेरी आस ॥

#### सोरठा

##### यही मोर अरदास, हाथ जोड़ विनती करूं ।
##### सब विधि करौ सुवास, जय जननि जगदंबिका ॥

#### चौपाई

##### सिन्धु सुता मैं सुमिरौ तोही ।
##### ज्ञान बुद्धि विघा दो मोही ॥ १ ॥

##### तुम समान नहिं कोई उपकारी ।
##### सब विधि पुरवहू आस हमारी ॥ २ ॥

##### जय जय जगत जननि जगदम्बा ।
##### सबकी तुम ही हो अवलम्बा ॥ ३ ॥

##### तुम ही हो सब घट घट वासी ।
##### विनती यही हमारी खासी ॥ ४ ॥

##### जगजननी जय सिन्धु कुमारी ।
##### दीनन की तुम हो हितकारी ॥ ५ ॥

##### विनवौं नित्य तुमहिं महारानी ।
##### कृपा करौ जग जननि भवानी ॥ ६ ॥

##### केहि विधि स्तुति करौ तिहारी ।
##### सुधि लीजै अपराध बिसारी ॥ ७ ॥

##### कृपा दृष्टि चितववो मम ओरी ।
##### जगजननी विनती सुन मोरी ॥ ८ ॥

##### ज्ञान बुद्धि जय सुख की दाता ।
##### संकट हरो हमारी माता ॥ ९ ॥

##### क्षीरसिन्धु जब विष्णु मथायो ।
##### चौदह रत्न सिन्धु मै पायो । १० ॥

##### चौदह रत्न मे तुम सुखरासी ।
##### सेवा कियो प्रभ बनि दासी ॥ ११ ॥

##### जब जब जन्म जहां प्रभु लीन्हा ।
##### रुप बदल तहं सेवा कीन्हा ॥ १२ ॥

##### स्वयं विष्णु जब नर तनु धारा ।
##### लीन्हेउ अवधपुरी अवतारा ॥ १३ ॥

##### तब तुम प्रगट जनकपुर माहीं ।
##### सेवा कियो हृदय पुलकाहीं । १४ ॥

##### अपनाया तोहि अन्तर्यामी ।
##### विश्व विदित त्रिभुवन की स्वामी ॥ १५ ॥

##### तुम सम प्रबल शक्ति नहीं आनी ।
##### कहं लौ महिमा कहौं बखानी ॥ १६ ॥

##### मन क्रम वचन करै सेवकाई ।
##### मन इच्छित वांछित फल पाई ॥ १७ ॥

##### तजि छल कपट और चतुराई ।
##### पूजहिं विविध भांति मनलाई ॥ १८ ॥

##### और हाल मैं कहौं बुझाई ।
##### जो यह पाठ करै मन लाई ॥ १९ ॥

##### ताको कोई कष्ट नोई ।
##### मन इच्छित पावै फल सोई ॥ २० ॥

##### त्राहि त्राहि जय दुःख निवारिणि ।
##### त्रिविध ताप भव बंधन हारिणी ॥ २१ ॥

##### जो चालीसा पढ़ै पढ़ावै ।
##### ध्यान लगाकर सुनै सुनावै ॥ २२ ॥

##### ताकौ कोई न रोग सतावै ।
##### पुत्र आदि धन सम्पत्ति पावै ॥ २३ ॥

##### पुत्रहीन अरु संपति हीना ।
##### अन्ध बधिर कोढ़ी अति दीना ॥ २४ ॥

##### विप्र बोलाय कै पाठ करावै ।
##### शंका दिल में कभी न लावै ॥ २५ ॥

##### पाठ करावै दिन चालीसा ।
##### ता पर कृपा करैं गौरीसा ॥ २६ ॥

##### सुख सम्पत्ति बहुत सी पावै ।
##### कमी नहीं काहू की आवै ॥ २७ ॥

##### बारह मास करै जो पूजा ।
##### तेहि सम धन्य और नहिं दूजा ॥ २८ ॥

##### प्रतिदिन पाठ करै मन माही ।
##### उन सम कोइ जग में कहुं नाहीं ॥ २९ ॥

##### बहुविधि क्या मैं करौं बड़ाई ।
##### त्रेय परीक्षा ध्यान लगाई ॥ ३० ॥

##### करि विश्वास करै व्रत नेमा ।
##### होय सिद्ध उपजै उर प्रेमा ॥ ३१ ॥

##### जय जय जय लक्ष्मी भवानी ।
##### सब में व्यापित हो गुण खानी ॥ ३२ ॥

##### तुम्हरो तेज प्रबल जग माहीं ।
##### तुम सम कोउ दयालु कहुं नाहिं ॥ ३३ ॥

##### मोहि अनाथ की सुधि अब लीजै ।
##### संकट काटि भक्ति मोहि दीजै ॥ ३४ ॥

##### भूल चूक करि क्षमा हमारी ।
##### दर्शन दजै दशा निहारी ॥ ३५ ॥

##### बिन दर्शन व्याकुल अधिकारी ।
##### तुमहि अछत दुःख सहते भारी ॥ ३६ ॥

##### नहिं मोहिं जान बुद्धि है तन में ।
##### सब जानत हो अपने मन में ॥ ३७ ॥

##### रुप चतुर्भुज करके धारण ।
##### कष्ट मोर अब करहु निवारण ॥ ३८ ॥

##### केहि प्रकार मैं करौं बड़ाई ।
##### जान बुद्धि मोहि नहिं अधिकाई ॥ ३९ ॥

#### दोहा

##### त्राहि त्राहि दुख हारिणी, हरो वेगि सब त्रास ।
##### जयति जयति जय लक्ष्मी, करो शत्रु को नाश ॥
##### रामदास धरि ध्यान नित, विनय करत कर जोर ।
##### मातु लक्ष्मी दास पर, करहु दया की कोर ॥
