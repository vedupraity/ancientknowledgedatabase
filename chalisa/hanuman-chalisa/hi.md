### हनुमान चालीसा

<iframe width="100%" height="400px" src="https://www.youtube-nocookie.com/embed/AETFvQonfV8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

---

#### दोहा

##### श्रीगुरु चरन सरोज रज निज मनु मुकुरु सुधारि ।

##### बरनउँ रघुबर बिमल जसु जो दायकु फल चारि ॥

##### बुद्धिहीन तनु जानिके, सुमिरौं पवन कुमार ।

##### बल बुधि विद्या देहु मोहि, हरहु कलेश विकार ॥

#### चौपाई

##### जय हनुमान ज्ञान गुन सागर जय कपीस तिहुँ लोक उजागर ।

##### राम दूत अतुलित बल धामा अंजनि पुत्र पवनसुत नामा ॥ १ ॥

##### महाबीर विक्रम बजरंगी कुमति निवार सुमति के संगी ।

##### कंचन बरन बिराज सुबेसा कानन कुंडल कुँचित केसा ॥ २ ॥

##### हाथ बज्र अरु ध्वजा बिराजे काँधे मूँज जनेऊ साजे ।

##### शंकर सुवन केसरी नंदन तेज प्रताप महा जगवंदन ॥ ३ ॥

##### विद्यावान गुनी अति चातुर राम काज करिबे को आतुर ।

##### प्रभु चरित्र सुनिबे को रसिया राम लखन सीता मनबसिया ॥ ४ ॥

##### सूक्ष्म रूप धरि सियहि दिखावा बिकट रूप धरि लंक जरावा ।

##### भीम रूप धरि असुर सँहारे रामचंद्र के काज सवाँरे ॥ ५ ॥

##### लाय सजीवन लखन जियाए श्री रघुबीर हरषि उर लाए ।

##### रघुपति कीन्ही बहुत बड़ाई तुम मम प्रिय भरत-हि सम भाई ॥ ६ ॥

##### सहस बदन तुम्हरो जस गावै अस कहि श्रीपति कंठ लगावै ।

##### सनकादिक ब्रह्मादि मुनीसा नारद सारद सहित अहीसा ॥ ७ ॥

##### जम कुबेर दिगपाल जहाँ ते कवि कोविद कहि सके कहाँ ते ।

##### तुम उपकार सुग्रीवहि कीन्हा राम मिलाय राज पद दीन्हा ॥ ८ ॥

##### तुम्हरो मंत्र बिभीषण माना लंकेश्वर भये सब जग जाना ।

##### जुग सहस्त्र जोजन पर भानू लील्यो ताहि मधुर फ़ल जानू ॥ ९ ॥

##### प्रभु मुद्रिका मेलि मुख माही जलधि लाँघि गए अचरज नाही ।

##### दुर्गम काज जगत के जेते सुगम अनुग्रह तुम्हरे तेते ॥ १० ॥

##### राम दुआरे तुम रखवारे होत न आज्ञा बिनु पैसारे ।

##### सब सुख लहै तुम्हारी सरना तुम रक्षक काहू को डरना ॥ ११ ॥

##### आपन तेज सम्हारो आपै तीनों लोक हाँक ते काँपै ।

##### भूत पिशाच निकट नहि आवै महाबीर जब नाम सुनावै ॥ १२ ॥

##### नासै रोग हरे सब पीरा जपत निरंतर हनुमत बीरा ।

##### संकट ते हनुमान छुडावै मन क्रम वचन ध्यान जो लावै ॥ १३ ॥

##### सब पर राम तपस्वी राजा तिनके काज सकल तुम साजा ।

##### और मनोरथ जो कोई लावै सोइ अमित जीवन फल पावै ॥ १४ ॥

##### चारों जुग परताप तुम्हारा है परसिद्ध जगत उजियारा ।

##### साधु संत के तुम रखवारे असुर निकंदन राम दुलारे ॥ १५ ॥

##### अष्ट सिद्धि नौ निधि के दाता अस बर दीन जानकी माता ।

##### राम रसायन तुम्हरे पासा सदा रहो रघुपति के दासा ॥ १६ ॥

##### तुम्हरे भजन राम को पावै जनम जनम के दुख बिसरावै ।

##### अंतकाल रघुवरपुर जाई जहाँ जन्म हरिभक्त कहाई ॥ १७ ॥

##### और देवता चित्त ना धरई हनुमत सेई सर्व सुख करई ।

##### संकट कटै मिटै सब पीरा जो सुमिरै हनुमत बलबीरा ॥ १८ ॥

##### जै जै जै हनुमान गुसाईँ कृपा करहु गुरु देव की नाई ।

##### जो सत बार पाठ कर कोई छूटहि बंदि महा सुख होई ॥ १९ ॥

##### जो यह पढ़े हनुमान चालीसा होय सिद्धि साखी गौरीसा ।

##### तुलसीदास सदा हरि चेरा कीजै नाथ हृदय मँह डेरा ॥ २० ॥

#### दोहा

##### पवन तनय संकट हरन, मंगल मूरति रूप ।

##### राम लखन सीता सहित, हृदय बसहु सुर भूप ॥

---

हनुमान चालीसा अवधी में लिखी एक काव्यात्मक कृति है जिसमें प्रभु राम के महान भक्त हनुमान के गुणों एवं कार्यों का चालीस चौपाइयों में वर्णन है । यह अत्यन्त लघु रचना है जिसमें पवनपुत्र श्री हनुमान जी की सुन्दर स्तुति की गई है । इसमें बजरंग बली‍ की भावपूर्ण वन्दना तो है ही, श्रीराम का व्यक्तित्व भी सरल शब्दों में उकेरा गया है । 'चालीसा' शब्द से अभिप्राय 'चालीस' (४०) का है क्योंकि इस स्तुति में ४० छन्द हैं (परिचय के २ दोहों को छोड़कर) । इसके रचयिता गोस्वामी तुलसीदास हैं ।

वैसे तो पूरे भारत में यह लोकप्रिय है किन्तु विशेष रूप से उत्तर भारत में यह बहुत प्रसिद्ध एवं लोकप्रिय है । लगभग सभी हिन्दुओं को यह कण्ठस्थ होती है । सनातन धर्म में हनुमान जी को वीरता, भक्ति और साहस की प्रतिमूर्ति माना जाता है । शिव जी के रुद्रावतार माने जाने वाले हनुमान जी को बजरंगबली, पवनपुत्र, मारुतीनन्दन, केसरी नन्दन , महावीर आदि नामों से भी जाना जाता है । मान्यता है कि हनुमान जी अजर-अमर हैं । हनुमान जी को प्रतिदिन याद करने और उनके मन्त्र जाप करने से मनुष्य के सभी भय दूर होते हैं । कहा जाता है कि हनुमान चालीसा के पाठ से भय दूर होता है, क्लेश मिटते हैं । इसके गम्भीर भावों पर विचार करने से मन में श्रेष्ठ ज्ञान के साथ भक्तिभाव जाग्रत होता है ।