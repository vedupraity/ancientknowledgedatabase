### गणेश चालीसा

<iframe width="100%" height="400px" src="https://www.youtube-nocookie.com/embed/WyHFSjN0miU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

---

#### दोहा

##### जय गणपति सदगुण सदन, करि वर बदन कृपाल ।
##### विघ्न हरण मंगल करण, जय जय गिरिजालाल ॥

हे सदगुणों के देवता और भगवान गणेश, आपकी जय हो । आप सबके दुःख हर कर उनका कल्याण करते हो. आप माता पार्वती के लाडले हैं, आपकी जय हो ।

#### चौपाई

##### जय जय जय गणपति गजराजू, मंगल भरण करण शुभ काजू ।
##### जय गजबदन सदन सुखदाता, विश्वविनायक बुद्धि विधाता ॥ १ ॥

##### वक्र तुण्ड शुचि शुण्ड सुहावन, तिलक त्रिपुण्ड भाल मन भावन ।
##### राजत मणि मुक्तन उर माला, स्वर्ण मुकुट शिर नयन विशाला ॥ २ ॥

##### पुस्तक पाणि कुठार त्रिशूलं, मोदक भोग सुगन्धित फूलं ।
##### सुन्दर पीताम्बर तन साजित, चरण पादुका मुनि मन राजित ॥ ३ ॥

##### धनि शिव सुवन षडानन भ्राता, गौरी ललन विश्व विख्याता ।
##### ऋद्धि सिद्धि तव चंवर सुधारे, मूषक वाहन सोहत द्वारे ॥ ४ ॥

##### कहौं जन्म शुभ कथा तुम्हारी, अति शुचि पावन मंगलकारी ।
##### एक समय गिरिराज कुमारी, पुत्र हेतु तप कीन्हों भारी ॥ ५ ॥

##### भयो यज्ञ जब पूर्ण अनूपा, तब पहुँच्यो तुम धरि द्विज रूपा ।
##### अतिथि जानि के गौरी सुखारी, बहु विधि सेवा करी तुम्हारी ॥ ६ ॥

##### अति प्रसन्न ह्वै तुम वर दीन्हा, मातु पुत्र हित जो तप कीन्हा ।
##### मिलहिं पुत्र तुहि, बुद्धि विशाला, बिना गर्भ धारण यहि काला ॥ ७ ॥

##### गणनायक गुण ज्ञान निधाना, पूजित प्रथम रूप भगवाना ।
##### अस केहि अन्तर्धान रूप ह्वै, पलना पर बालक स्वरूप ह्वै ॥ ८ ॥

##### बिन शिशु रुदन जबहिं तुम ठाना, लखि मुख सुख नहिं गौरी समाना ।
##### सकल मगन सुख मंगल गावहिं, नभ ते सुरन सुमन वर्षावहिं ॥ ९ ॥

##### शम्भु उमा बहु दान लुटावहिं, सुर मुनिजन सुत देखन आवहिं ।
##### लखि अति आनन्द मंगल साजा, देखन भी आए शनि राजा ॥ १० ॥

##### निज अवगुण गनि शनि मन माहीं, बालक देखन चाहत नाहीं ।
##### गिरिजा कछु मन भेद बढ़ायो, उत्सव मोर न शनि तुहि भायो ॥ ११ ॥

##### कहन लगे शनि मन सकुचाई, का करिहों शिशु मोहि दिखाई ।
##### नहिं विश्वास उमा उर भयऊ, शनि सों बालक देखन कह्यऊ ॥ १२ ॥

##### पड़तहिं शनि दृगकोण प्रकाशा, बालक सिर उड़ि गयो अकाशा ।
##### गिरिजा गिरी विकल ह्वै धरणी, सो दुख दशा गयो नहिं वरणी ॥ १३ ॥

##### हाहाकार मच्यो कैलाशा, शनि कीन्हों लखि सुत का नाशा ।
##### तुरत गरुड़ चढ़ि विष्णु सिधाये, काटि चक्र सो गजशिर लाये ॥ १४ ॥

##### बालक के धड़ ऊपर धारयो, प्राण मन्त्र पढ़ि शंकर डारयो ।
##### नाम "गणेश" शम्भु तब कीन्हें, प्रथम पूज्य बुद्धि निधि वर दीन्हें ॥ १५ ॥

##### बुद्धि परीक्षा जब शिव कीन्हा, पृथ्वी कर प्रदक्षिणा लीन्हा ।
##### चले षडानन, भरमि भुलाई, रचे बैठि तुम बुद्धि उपाई ॥ १६ ॥

##### चरण मातु पितु के धर लीन्हें, तिनके सात प्रदक्षिण कीन्हें ।
##### धनि गणेश कहि शिव हिय हर्ष्यो, नभ ते सुरन सुमन बहु वर्ष्यो ॥ १७ ॥

##### तुम्हारी महिमा बुद्धि बड़ाई, शेष सहस मुख सके न गाई ।
##### मैं मति हीन मलीन दुखारी, करहुँ कौन विधि विनय तुम्हारी ॥ १८ ॥

##### भजत "राम सुन्दर" प्रभुदासा, जग प्रयाग ककरा दुर्वासा ।
##### अब प्रभु दया दीन पर कीजे, अपनी भक्ति शक्ति कुछ दीजे ॥ १९ ॥

#### दोहा

##### श्री गणेश यह चालीसा, पाठ करै धर ध्यान ।
##### नित नव मंगल ग्रह बसै, लहै जगत सनमान ॥

##### सम्बन्ध अपना सहस्र दश, ऋषि पंचमी दिनेश ।
##### पूरण चालीसा भयो, मंगल मूर्ति गणेश ॥
