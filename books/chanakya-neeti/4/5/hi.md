##### कामधेनुगुणा विद्या ह्यकाले फलदायिनी ।
##### प्रवासे मातृसदृशी विद्या गुप्तं धनं स्मृतम् ॥

#### भावार्थ

विद्या में कामधेनु के गुण होते हैं । उससे असमय में ही फलों की प्राप्ति होती है । विदेश में विद्या ही माता के समान रक्षा और कल्याण करती है, इसलिए विद्या को गुप्तधन कहा गया है ॥ ५ ॥

#### तात्पर्य

गुप्तधन वह होता है जिससे मनुष्य संकट के समय लाभ उठा सके । इसलिए चाणक्य ने विद्या को गुप्तधन बताया है और उसकी उपमा कामधेनु से की है । कामधेनु उसे कहा जाता है, जिससे मनुष्य की सभी इच्छाएं पूर्ण होती हैं । उससे उस समय भी फलों की प्राप्ति होती है, जब देशकाल के अनुसार फल प्राप्ति संभव न हो । विद्या के कारण ही विदेश में व्यक्ति का सम्मान होता है । माता जिस प्रकार बच्चे की रक्षा करती है, उसी प्रकार विदेश में विद्या से व्यक्ति की हर प्रकार से रक्षा होती है और सुख प्राप्त होते हैं । नीति वाक्य भी हैविद्वान् सर्वत्र पूज्यते ।