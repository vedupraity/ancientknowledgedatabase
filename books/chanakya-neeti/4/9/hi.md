##### किं तया क्रियते धेन्वा या न दोग्ध्री न गर्भिणी ।
##### कोऽर्थः पुत्रेण जातेन यो न विद्वान् भक्तिमान् ॥

#### भावार्थ

जिस तरह दूध न देने वाली और गर्भ न धारण करने वाली गाय से कोई लाभ नहीं, उसी प्रकार यदि पुत्र भी विद्वान और माता-पिता की सेवा करने वाला न हो तो उससे किसी प्रकार का लाभ नहीं हो सकता ॥ 9 ॥

#### तात्पर्य

कोई भी व्यक्ति ऐसी गाय को पालना पसंद नहीं करेगा, जो न तो दूध देती हो और न ही गर्भ-धारण करने के योग्य हो, इसी प्रकार ऐसे पुत्र से भी कोई लाभ नहीं, जो न तो पढ़ालिखा हो और न ही माता-पिता की सेवा करता हो ।