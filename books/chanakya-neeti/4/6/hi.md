##### वरमेको गुणी पुत्रो निर्ग्रणैश्च शतैरपि ।
##### एकश्चन्द्रस्तमो हन्ति न च ताराः सहस्त्रशः ॥

#### भावार्थ

सैकड़ों गुणरहित और मूर्ख पुत्रों के बजाय एक गुणवान और विद्वान पुत्र का होना अच्छा है, क्योंकि हजारों तारों की अपेक्षा एक चंद्रमा से ही रात्रि प्रकाशित होती है ॥ ६ ॥

#### तात्पर्य

सैकड़ों मूर्ख पुत्रों की अपेक्षा एक विद्वान और गुणों से युक्त पुत्र से ही पूरे परिवार का कल्याण होता है । रात्रि के समय जिस प्रकार आकाश में हजारों तारागण दिखाई देते हैं, परंतु उनसे रात्रि का अंधकार दूर होने में सहायता नहीं मिलती । उसे तो चंद्रमा ही दूर कर पाता है । आचार्य की दृष्टि में संख्या नहीं गुण महत्वपूर्ण हैं ।