##### मुहूर्तमपि जीवेच्च नरः शुक्लेन कर्मणा ।
##### न कल्पमपि कष्टेन लोकद्वयविरोधिना ॥

#### भावार्थ

मनुष्य को यदि एक मुहूर्त अर्थात 48 मिनट का जीवन भी मिले तो उसे उत्तम और पुण्य कार्य करते हुए जीवित रहना चाहिए, क्योंकि ऐसा ही जीवन उत्तम है, परंतु इस लोक और परलोक में दुष्ट कर्म करते हुए हजारों वर्ष जीना भी व्यर्थ है ॥ 1 ॥

#### तात्पर्य

चाणक्य का भाव यह है कि मनुष्य का जीवन बहुत भाग्य से मिलता है । यदि जीवन बहुत छोटा भी हो तो भी उसे अच्छे कर्म करते हुए जीवित रहना चाहिए । बुरे काम करते हुए हजारों साल का जीवन भी व्यर्थ है । मनुष्य का धर्म है कि अच्छे कर्म करता हुआ अपने जीवन को बिताए । आयु की सार्थकता शुभ कर्मों से है ।