##### स्वभावेन हि तुष्यन्ति देवाः सत्पुरुषाः पिता ।
##### ज्ञातयः स्नानपानाभ्यां वाक्यदानेन पण्डिताः ॥

#### भावार्थ

देवता, सज्जन और पिता स्वभाव से संतुष्ट होते हैं, बन्धु-बान्धव अच्छे खानपान से जबकि पंडित (विवेकशील) मधुर भाषण से ही प्रसन्न हो जाते हैं ॥ 3 ॥

#### तात्पर्य

देवता, सज्जन व्यक्ति और पिता केवल व्यक्ति के स्वभाव को देखते हैं । पिता अपने पुत्र के स्वभाव से ही प्रसन्न होता है । रिश्तेदार, बन्धु-बान्धव अच्छे खानपान से खुश रहते हैं अर्थात यदि उनकी खानपान से अच्छी आवभगत की जाए तो वह प्रसन्न रहते हैं और विद्वान मीठी बातों से ही प्रसन्न हो जाते हैं । इसी बात को कुछ इस तरह भी कहा जा सकता है । देवता, सज्जन और पिता अपने पूजक और संतति से सदा ही संतुष्ट रहते हैं ।