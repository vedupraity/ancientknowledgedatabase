##### अहो बत विचित्राणि चरितानि महाऽत्मनाम् ।
##### लक्ष्मी तृणाय मन्यन्ते तद्भारेण नमन्ति च ॥

#### भावार्थ

महात्माओं और सज्जनों का चरित्र बड़ा विचित्र होता है । वे धन को तिनके के समान समझते हैं, परंतु जब वह आता है तब उसके भार से वह झुक जाते हैं, अर्थात विनम्र बन जाते हैं ॥ ४ ॥

#### तात्पर्य

सज्जन धन को तिनके के समान अर्थात् अर्थहीन समझते हैं, परंतु यदि इनके पास धन आ जाए तो वे और भी नम्र हो जाते हैं अर्थात धन के आने पर भी उन्हें अभिमान नहीं होता । वे उसी प्रकार झुक जाते हैं, जिस प्रकार फलों से लदे हुए वृक्ष की टहनियां नम हो जाती हैं ।