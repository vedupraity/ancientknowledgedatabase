##### मांसभक्षैः सुरापानैर्मूखैश्चाक्षरवर्जितैः ।
##### पशुभिः पुरुषाकारैर्भाराऽऽक्रान्ता च मेदिनी ॥

#### भावार्थ

मांस खाने वाले, शराब पीने वाले, मूर्ख और निरक्षर मनुष्य रूपी पशुओं के भार से यह पृथ्वी पीड़ित और दुखी रहती है ॥ 21 ॥

#### तात्पर्य

मांस खाने वाले और शराब पीने वाले व्यक्ति यह सोच भी नहीं पाते कि कौन-सी वस्तु खाने के योग्य है और कौन-सी नहीं । इस प्रकार मूर्ख और निरक्षर व्यक्ति रूप-रंग में तो मनुष्य के समान होते हैं, परंतु वह पशु के समान इस पृथ्वी का भार हैं अर्थात उनसे इस संसार का कोई उपकार नहीं होता । ऐसे लोगों को पशु कहना, पशुओं का अपमान है ।