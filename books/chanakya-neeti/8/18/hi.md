##### असन्तुष्टा द्विजा नष्टाः सन्तुष्टाश्च महीभृतः ।
##### सलज्जा गणिका नष्टा निर्लज्जाश्च कुलांगना ॥

#### भावार्थ

संतोषरहित ब्राह्मण, संतुष्ट होने वाला राजा, शर्म करने वाली वेश्या और लज्जाहीन कुलीन स्त्रियां नष्ट हो जाती हैं ॥ १८ ॥

#### तात्पर्य

असंतुष्ट रहने वाला ब्राह्मण अपने कर्म से भ्रष्ट हो जाता है । वह अपना कर्तव्य भूल जाता है । समाज में उसकी प्रतिष्ठा क्षीण होती है । इसी प्रकार जो राजा अपनी थोड़ी-सी सफलता से संतोष कर लेता है, उसमें महत्वाकांक्षाएं कम हो जाती हैं, वह अपना राज्य का विस्तार न करने के कारण शक्तिहीन होकर नष्ट हो जाता है । वेश्याओं का कार्य लोगों को संतुष्ट करना है । वह बाजार में बैठकर भी यदि संकोच और लज्जा करती रहेगी तो वह भूखी मर जाएगी । इसी प्रकार यदि अच्छे घर की औरतें लज्जा को त्याग देती हैं तो वे भी नष्ट हो जाती हैं । इस श्लोक से स्पष्ट होता है कोई एक कार्य किसी के लिए हितकर है, तो किसी को हानि पहुंचाने वाला होता है । कर्तव्य का निर्णय संदर्भ के अनुसार होता है । उसकी कोई निश्चित गाइडलाइन नहीं है ।