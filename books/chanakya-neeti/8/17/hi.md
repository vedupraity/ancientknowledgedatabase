##### शुचिर्भूमिगतं तोयं शुद्धा नारी पतिव्रता ।
##### शुचिः क्षेमकरो राजा सन्तोषी ब्राह्मणः शुचिः ॥

#### भावार्थ

भूमि के अंदर से निकलने वाला पानी शुद्ध माना जाता है । पतिव्रता नारी पवित्र होती है । लोगों का कल्याण करने वाला राजा पवित्र माना जाता है और संतोषी ब्राह्मण को भी पवित्र माना गया है ॥ 17 ॥

#### तात्पर्य

चाणक्य का कथन है कि भूमि के नीचे से प्राप्त होने वाला जल शुद्ध माना जाता है । पति के प्रति समर्पित नारी शुद्ध और पवित्र मानी जाती है । जो राजा अपनी प्रजा के कल्याण में लगा रहता है, जो सरकार अपनी जनता का कल्याण करती है, भ्रष्टाचार में नहीं पड़ती, उसे शुद्ध और पवित्र माना जाता है । उसी प्रकार जो ब्राह्मण संतुष्ट रहता है अर्थात जिसमें धन की लालसा नहीं है, वही पवित्र है ।