### आंभिक की कथा

---

"तक्षशिला गांधार राज्य की राजधानी था । गांधार राज्य सिंधु व झेलम नदियों के बीच का प्रदेश था । सिंधु नदी के पश्चिम की ओर का क्षेत्र पश्चिमी गांधार कहलाता था, जो पृथक स्वतंत्र राज्य था । गांधार एक सुखी राज्य था और तक्षशिला विश्वविद्यालय उसका गौरव था । इसी कारण दूसरे राज्यों में उसका नाम सम्मान से लिया जाता था ।

झेलम के पूर्व की ओर पुरु का केकय राज्य था । तक्षशिला के यश व प्रसिद्धि के कारण वह गांधार राज्य से जलता था । पुरु एक महत्वाकांक्षी राजा था । उसने अपने आसपास के कई छोटे राज्यों को साम-दाम व दंड की नीति अथवा युद्ध में परास्त कर केकय में जोड़ अपना विस्तार करने का अभियान चला रखा था । लक्ष्य केकय को साम्राज्य बनाकर राजा से सम्राट बनना था । पुरु के पास चतुर व धूर्त मंत्रियों का दल व योग्य सेनापति था जो पुरु के विस्तारवाद को साकार रूप दे रहे थे । इस दल ने योग्य गुप्तचरों का एक अति प्रभावशाली तंत्र बना रखा था, जो शत्रु देशों में कहीं भी घुसपैठ करने में सक्षम था । मंत्री दल के प्रमुख योजनाकार मुख्यमंत्री इंद्रदत्त थे ।

सभी जानते थे कि राजा पुरु की दृष्टि गांधार राज्य पर है । परंतु गांधार छोटा-मोटा अशक्त राज्य नहीं था । उसे हथियाने के लिए दीर्घकालीन योजना चाहिए थी । इंद्रदत्त के गुप्तचरों ने सूचना दी कि गांधार के सेनापति सिंहनाद नीरस एकाकी जीवन व्यतीत कर रहे हैं । कुछ वर्ष पूर्व उनकी प्रेयसी-पत्नी का देहांत हो चुका था । अब उनका विधुर जीवन सूना था । चतुर इंद्रदत्त को यहां अपना पेंच लगाने का अवसर नजर आया ॥

उनके गुप्तचर दल में एक अति सुंदर युवती थी जो पहले भी कई षड्यंत्रों में सफलतापूर्वक भाग ले चुकी थी । इंद्रदत्त ने उसी युवती को विधुर सिंहनाद के जीवन में घुसपैठ करने का भार सौंपा ।

उस गुप्तचर यौवना को अपने कार्य में कोई कठिनाई पेश नहीं आई । कुछ ही समय में सिंहनाद उसके प्रेम जाल में बरी तरह फंस गए । वह उस यौवना के इशारे पर कछ भी करने को तैयार थे और अपने कर्तव्यों को भुलाकर उसी के प्रेमरस में डूबे रहने लगे । आखिर वर्षों बाद उनके जीवन में बहार जो आई थी । वह यौवना धीरे-धीरे और गुप्तचरों को ले आई व दूसरे अधिकारियों और मंत्रियों को भी उन्होंने फांस लिया ।

गांधार का अधिकतर उच्च शासन तंत्र केकय के गुप्तचरियों के साथ भोग विलास में डूब गया । गुप्तचरों ने पूरे प्रशासन को अपंग बना दिया ।

केकय के महामंत्री इंद्रदत्त को यह समय आक्रमण के लिए उपयुक्त लगा । उन्होंने सेनापति को कार्यवाही करने का संकेत दे दिया । केकय की सेना ने गांधार पर धावा बोला । गांधार द्वारा प्रतिरोध का प्रश्न ही नहीं था क्योंकि वहां का सारा तंत्र केकय के गुप्तचरों के जाल में पहले ही फंस कर निष्क्रिय हो चुका था । केकय सेना ने आसानी से गांधार पर कब्जा जमा लिया । गांधार नरेश बंदी बना लिए गए ।

केकय नरेश पुरु ने राजनीतिक दूरदर्शिता का परिचय देते हुए गांधार नरेश को केवल केकय साम्राज्य का आधिपत्य स्वीकार करने व केकय के प्रतिनिधि के रूप में शासक बने रहने का प्रस्ताव दिया । गांधार नरेश ने तुरंत प्रस्ताव स्वीकार ही नहीं किया अपितु राजा पुरु की उदारता से गद्गद हो गए व उनके कायल बन गए । यह एक मित्रता संधि थी जो विजेता द्वारा विजित से की थी । जब पुरु स्वयं तक्षशिला पधारे तो गांधार नरेश ने उनका भव्य स्वागत किया । पुरु के मंत्रियों का स्वामी की भांति आदर-सत्कार किया गया ।

परंतु गांधार के युवराज आंभिक को यह सब अच्छा नहीं लगा । उसे अपने पिता का शत्रु के सामने गिड़गिड़ाना बहुत खला । उसे क्रोध भी आया कि एक धोखेबाज शत्रु को इस प्रकार सम्मान की दृष्टि से कैसे देखा जा रहा था! उसे तो पुरु एक सांप की तरह नजर आ रहा था जिसने गांधार को डस लिया था । आंभिक का आक्रोश इतना तीव्र था कि उसने मन ही मन पुरु से बदला लेने का मन बना लिया । अपने पिता को पुरु का प्रशंसक बना देख उसका मन क्षोभ से भर गया था ।

गांधार के शासन तंत्र को भ्रष्ट कर उसे रौंदने वाले दुष्ट का तक्षशिला में जय-जयकार हो रहा था । आंभिक का तन-मन तो पुरु को देखते ही जलने लगता था ।

समय अपनी गति से बढ़ता रहा ।

गांधार की पराजय व उसका पड़ोसी राज्य पर आश्रित होना तक्षशिला विश्वविद्यालय पर कोई कुप्रभाव न डाल पाया । विश्वविद्यालय में पढ़ाई पूर्ववत चलती रही । बाहरी परिवर्तनों व हलचलों से विद्यालय को जैसे कोई लेना-देना न हो । शिक्षक शिक्षा प्रदान करते रहे व छात्र अपना-अपना पाठ्यक्रम पढ़ते रहे ताकि नियत समय पर वे स्नातक बन सकें ।

सच तो यह था कि तक्षशिला की जनता की जीवनचर्या में भी कोई अंतर नहीं आया । प्रशासन भी लगभग पहले जैसा ही था । कोई अंतर था तो केवल यह कि गांधार नरेश अब

किसी दूसरे के प्रतिनिधि थे, स्वयंभू शासक नहीं । और यह तथ्य एक अहष्य वस्तु थीशासकों के बीच का मनोवैज्ञानिक समीकरण-जो आम आदमी के जीवन को नहीं छूता था ।

परंतु राजकुमार आंभिक तो आदमी नहीं था । वह उस मनोवैज्ञानिक समीकरण का एक भाग था । पराजय की याद भर से उसे आत्मग्लानि होने लगती थी । राजकुमार उस समय तक्षशिला विश्वविद्यालय में शिक्षा ग्रहण कर रहा था । उसके मस्तिष्क पटल से राजा पुरु का अहंकार से भरा चेहरा मिटाए न मिटता था जो शायद प्रतिशोध पूरा होने पर ही मिटेगा । राजकुमार आंभिक का मन अब पढ़ाई में नहीं लगता था ।

बस अपने कक्ष में बैठा वह कुढ़ता रहता । पुरु से बदला लेने की नई-नई योजनाएं बनाता और उसके सपने उन योजनाओं को विकृत रूप में साकार करते । उसकी हर सांस में प्रतिशोध की फुफकार थी । उसके लिए शब्दकोष के सारे पन्ने कोरे हो चुके थे, केवल दो ही शब्द उसमें बचे रह गए थे—भयानक प्रतिशोध । कभी-कभी लगता कि वह सचमुच विक्षिप्त हो गया है ।

यही वह काल था जब तक्षशिला में चाणक्य व शकटार अपने अध्ययन के अंतिम वर्षों में थे । शकटार ने आंभिक की ओर ध्यान नहीं दिया परंतु चाणक्य ने गौर से आंभिक की मानसिक दशा का अध्ययन किया, क्योंकि वह राजनीतिक तथा सामाजिक स्थितियों का विश्लेषण कर रहा था और आंभिक राजनीतिक परिस्थितियों का एक उदाहरण था ।

आंभिक कभी-कभी भगवान से बदला लेने का अवसर प्रदान करने की प्रार्थना करता क्योंकि वही अब उसकी प्रतिशोध योजना का सहारा था । उसके पिता गांधार नरेश व उनके मंत्री तो राजा पुरु के भक्त बन गए थे । उनसे आंभिक को कोई आशा नहीं थी । शायद भगवान ने आंभिक की प्रार्थना सुनने का निर्णय कर लिया था, तभी तो आंभिक की इच्छा पूरी करने सिकंदर यूनान से सेना लेकर चल पड़ा था ।

राजकुमार आंभिक ने भी सुना कि यूनान का महायोद्धा सिकंदर विश्व विजय अभियान पर एक विशाल अपराजय सेना लेकर भारत देश की सीमाओं के निकट आ पहुंचा है । कोई सिंकदर का प्रतिशोध नहीं कर पाया था । सिकंदर नामक तूफान के आगे बड़े-बड़े साम्राज्य खोखले पेड़ों की तरह उखड़-उखड़ कर गिर रहे थे । उसे रोक पाना किसी के सामर्थ्य की बात नहीं थी ।

उसने यह भी सुना कि जो राजा स्वयं पराजय स्वीकार कर सिकंदर की शरण में जाता था, उससे वह मित्रवत व्यवहार करता था व आदरपूर्वक प्रश्रय प्रदान करता था । जो उसके सामने नहीं झुका वह समूल नष्ट कर दिया जाता था । सिकंदर की क्रोधाग्नि में उस अभिमानी को भस्म होना पड़ता था । केवल शासक ही नहीं उसकी प्रजा को भी फल भुगतना पड़ता था जिसे यूनानी सैनिक गाजर-मूली की तरह काट देते थे । वे यूनानी सैनिक, जो सदा चमचमाते जिर्रा बख्तर में सुसज्जित हो दमकते घोड़ों पर सवार रहते ।

ऐसे देशों की अभागी जनता भयभीत होकर दूसरे देशों में आश्रय लेने भाग जाती थी । सिकंदरी सेना के आगमन की अफवाह भर से कस्बे खाली हो जाते थे । ऐसे ही शरणार्थी एक बड़ी संख्या में तक्षशिला में भी आ घुसे थे । तब चाणक्य ने स्वयं देखा था कि तक्षशिला शासकों ने किस प्रकार उनके रहने व भोजन की व्यवस्था की थी । शरणार्थी समस्या भारतीय राज्यों के लिए एक नए प्रकार की चुनौती थी । तब चाणक्य अंतिम स्नातक वर्ष में थे ।

जब भारतीय शासन व्यवस्था के संचालक शरणार्थी समस्या का हल खोजने के लिए विचार-विमर्श कर रहे थे उसी समय सिकंदर की सेना ने हिंदुकुश पर्वत पार करके भारत की भूमि पर अपना पैर रख दिया था । अब उसके सामने भारतीय राज्यों की शृंखला थी, जिसे उसे तोड़ना था । यह एक विडंबना ही थी कि गांधार नरेश व उनके मंत्री जब सिकंदर के आगमन को अभिशाप मानकर विचार-विमर्श कर रहे थे तब उनका ही राजकुमार आंभिक सिकंदर को वरदान मानकर उसमें अपनी समस्या का समाधान खोज रहा था ।

एक-दूसरे स्तर पर भी परिस्थिति बदल रही थी । राज्य के प्रशासकों पर राजकुमार आंभिक का प्रभाव बढ़ता जा रहा था । मंत्रीगण तथा अधिकारी अब राजकुमार का आदर करने लगे थे । कारण स्पष्ट था । राजा बहुत बूढ़े हो चले थे और लक्षण साफ नजर आ रहे थे कि वे अधिक दिन जीने वाले नहीं । आंभिक का सिंहासन पर बैठना अधिक दूर की बात नहीं रह गई थी । सभी को यह महसूस हो गया था कि राजकुमार आंभिक का विश्वास जीतने में ही उनका भविष्य सुरक्षित है । राजकुमार आंभिक से कोई भी संबंध नहीं बिगाड़ना चाहता था । कई अधिकारी तो सीधे राजकुमार से आदेश लेने लगे थे और उसका पालन भी करते यदि वह वर्तमान व्यवस्था के बहुत प्रतिकूल न हो तो ।

समय को भांप कर कई युवा राजकुमार की चापलूस मंडली बना चुके थे व निरंतर प्रयास करते थे कि वे आंभिक को घेरे रखें । वे राजकुमार में प्रशंसा योग्य नई-नई खूबियां ढूंढते रहते और गुणगान करते । चढ़ते सूर्य को सभी प्रणाम करते हैं । आंभिक अब पहले जैसा असहाय नहीं महसूस कर रहा था । उसमें नया आत्मविश्वास भरता जा रहा था और उसे अपनी योजना अब ज्यादा सार्थक नजर आने लगी थी ।

चापलूस बडे कांइयां होते हैं । वे अपने स्वामी के मन की बात दर से ही संघ लेते हैं । वे जान गए थे कि उनके राजकुमार सिकंदर के आक्रमण को सकारात्मक दृष्टि से देखते हैं

और राजा पुरु से बदला लेना उनका सर्वोच्च लक्ष्य है । अतः वे सिकंदर महान के गुण गाने लगे । सिकंदर को एक अपूर्ण योद्धा साबित करने लिए दूर-दूर से कौड़ियां ढूंढ कर लाते और उससे मैत्री करने के लाभों पर हर प्रकार की दलीलें देते ।

एक कहता, "राजकुमार! हमने अपनी तक्षशिला में आए शरणार्थियों को देखकर जान लिया कि सिकंदर से टक्कर लेने वालों का क्या परिणाम होता है । उससे उलझने वाले कितने मूर्ख थे! अपनी प्रजा को बरबाद कर दिया । हम सिकंदर से मैत्री कर लें तो कम से कम हमारी प्रजा को ऐसे दिन नहीं देखने पड़ेंगे । यह तो आपकी दूरदर्शिता है कि आपने पहले ही उचित मार्ग चुन लिया । अब हमारे गांधार राज्य के उद्धार होने में मुझे जरा भी संशय नहीं है । धन्य हो राजकुमार! "

दूसरा लाल लोहे पर चोट करता, "एक बार हमारी सिकंदर से मैत्री हो जाए तो हम अति बलशाली हो जाएंगे । जिन राजाओं ने हमारा अतीत में अपमान किया है, हम उनसे प्रतिशोध ले सकेंगे और हम प्रतिशोध लिए बिना नहीं रहेंगे ।" ।

आंभिक सिर हिलाकर सहमति प्रकट करता और कहता, "वह तो ठीक है, हम जानते हैं । पर हमें करना क्या है और कैसे ? यह तो कोई अनुभवी मंत्री ही बता सकता है । यह मैत्री का विषय विधि-विधान से ही तो संभव होगा ।"

"उसका प्रबंध तो किया जा सकता है । कोई भी मंत्री हमारा मार्गदर्शन करेगा । आपकी सेवा कौन नहीं करना चाहेगा ?" चापलूस ने आंभिक को आश्वस्त किया और जोड़ा, "पुरु ने जो आपका अपमान किया है, उसका बदला तो लेना ही होगा ।"

"लेकिन क्या मेरे लिए सिकंदर केकय पर आक्रमण करेगा ?" आंभिक ने संदेह व्यक्त किया ।

"वह तो अपने स्वार्थ के लिए केकय पर आक्रमण करेगा । हमारी सेना तो यूनानियों की सहायता करेगी । सेना समय पर पुरु पर घातक वार करेगी । स्वामी, यह तो हम जानते ही हैं कि सिकंदर विश्वविजय अभियान पर निकला है । वह हिंदुकुश पर्वत पार कर हमारे देश तक आ पहुंचा है और पूर्व की ओर जाने के लिए उसे केकय, काठगण, शुद्रम, मालवा होते हुए हमारे राज्य से गुजरना होगा । इस प्रकार केकय पर तो उसे आक्रमण करना ही होगा । मित्र देश होने के कारण केकय पर आक्रमण में हम उसकी सहायता करेंगे । हमारी सहायता वह प्रसन्नता से स्वीकार करेगा क्योंकि उससे उसके सैनिकों की क्षति कम होगी । उसे आगे के युद्धों के लिए अपनी सेना बचाए रखनी है । इसमें उसका अपना ही लाभ है । लगे हाथ हमारा काम हो जाएगा । यूनानी सेना की सहायता से हम युद्ध में पुरु को सहज ही परास्त कर देंगे । ऐसा मेरा पूर्ण विश्वास है ।"

यह सुनकर आंभिक प्रसन्न हुआ । उसने सिर ऊपर-नीचे छिपकली की तरह हिलाकर चापलूस की कथनी की सराहना की । निस्संदेह वह चापलूस कुछ-कुछ बुद्धि तो रखता ही था । बात सच भी निकली । एक मंत्री ने राजनयिक परंपरा का वर्णन किया । उसी अनुसार आंभिक ने अपना दूत सिकंदर की ओर पठाया, जो उस समय पश्चिमी गांधार की सीमा पर पड़ाव डाले था । पश्चिमी गांधार की राजधानी पुष्करावली था सिंधु नदी के उस पार । उस देश पर राजा हस्ती का राज्य था ।

आंभिक का दूत सकुशल सिकंदर की छावनी में पहुंच गया और उसने अपना परिचय देकर सैनिकों को अपने आने का उद्देश्य बताया । सैनिकों के नायक ने उसे सम्राट सिकंदर के खेमे में पहुचा दिया । सिकंदर आंभिक का संदेश पाकर प्रसन्न हुआ । एक और राज्य बिना युद्ध लड़े उसकी झोली में आ गिरा था ।

उसने तुरंत अपने दो राजनीतिक दूत आंभिक के दूत के साथ तक्षशिला भेजे ताकि संधि की लिखित रूपरेखा तैयार की जा सके । आंभिक के दूत ने राजकुमार का परिचय यूनानी राजनयिकों से कराया । आंभिक ने उसका उत्साह के साथ स्वागत किया तथा अतिथिगृह में उनको आदरपूर्वक ठहराया ।

रात को यूनानी राजदूतों तथा आंभिक व उनके सलाहकारों के साथ मंत्रणा कक्ष में संधिवार्ता आरंभ हुई । अब तक अधिकतर मंत्री राजकुमार के खेमे में शामिल हो गए थे, वे भी वार्ता में सम्मिलित हुए । कुछ सेनानायक भी उपस्थित थे । संधि की रूपरेखा औपचारिक रूप से तय होने लगी ।

इस बीच किसी विश्वस्त सैनिक ने गांधार नरेश को महल परिसर में यूनानी सैनिकों की उपस्थिति की सूचना दी । शत्रु सैनिकों के महल में होने की बात से नरेश चौंके । काफी समय वह महल व दरबार में संदिग्ध सी लगती गतिविधियां देख रहे थे जिनसे षड्यंत्र की शंका होने लगी थी । सूचना के अनुसार यवन सैनिक राजकुमार की ओर के भाग की ओर जाते देखे गए थे । नरेश का माथा ठनका ।

स्वयं जांच करने के उद्देश्य से वे महल के उसी भाग की ओर गए जिधर राजकुमार आंभिक के कक्ष थे । नरेश तो यवनों के विरुद्ध पुरु सेना के साथ मिलकर व्यूह रचना की बात सोच रहे थे और इधर कोई यवनों से सांठ-गांठ कर रहा था । कौन ? उन्हें समझ नहीं आ रहा था । यह सब क्या हो रहा था ? उनका पुत्र आंभिक उनसे दूर-दूर रहता था । मंत्रीगण पहले की भांति उत्साहित नहीं थे । नरेश को ऐसा लगने लगा था कि वे अपनी बात खुलकर कहने से हिचकने लगे थे या कुछ ऐसा आभास मिलता था जो वह कहते थे वह उनके मन की बात नहीं होती थी ।

राजकुमार अपने शयनकक्ष में नहीं थे और कक्ष भी खाली थे । हां, मंत्रणा कक्ष में कुछ संवाद हो रहा था । नरेश ने मंत्रणा कक्ष का द्वार खोला तो भौचक्का रह गए । भीतर राजकुमार, कुछ सेनानायक व उनके अधिकतर मंत्री बैठे यवन दूतों से मंत्रणा कर रहे थे । स्पष्ट था कि कोई षड्यंत्र रचा जा रहा था ।

नरेश ने अपनी बूढी थरथराती आवाज में कहा, "यहां क्या हो रहा है ? यवनों के साथ यह कैसी मंत्रणा चल रही है ? मुझे इसके बारे में क्यों नहीं बताया गया ?"

नरेश के अचानक आ धमकने से मंत्रीगण व सेनानायक सकते में आ गए थे । उन्हें सांप सूंघ गया था । कोई कुछ नहीं बोला । राजकुमार आंभिक ने स्थिति को संभाला । वह खड़ा हुआ व अपने पिता के पास जाकर बोला, "पिताजी । यह कोई अनुचित कार्य नहीं हो रहा है । आप चिंता न करें । हम महान यूनानी सम्राट सिकंदर के साथ मैत्री संधि की रूप रेखा तैयार कर रहे हैं ताकि युद्ध की विभीषिका की गाज हमारे राज्य पर न पड़े । मैंने आपको इसके बारे में सूचित इसलिए नहीं किया क्योंकि आपका स्वास्थ्य ठीक नहीं है और संभवतः नए युवा की नई परिस्थितयों का ठीक से आकलन करने के लिए युवा दृष्टिकोण की आवश्यकता है ।"

गांधार नरेश का शरीर आवेश में कांप उठा, "मैं अभी इतना वृद्ध नहीं हुआ हूं । सारे षड्यंत्र समझ सकता हूं । हमें यवन दुष्टों से कोई संधि नहीं चाहिए । इनको यहां से निकाल दो । कह दो कि हमारे राज्य में सेना लेकर आए तथा हमें तलवारों के साथ स्वागत करने का अवसर दें ।"

यवन राजदूत भौचक्क रह गए और अपमानित भी अनुभव कर रहे थे । उन्हें समझाबुझा कर क्षमायाचना द्वारा शांत किया गया । उन्हें महल से निकाला नहीं गया अपितु अतिथिकक्ष में ही रखा गया । बाद में राजकुमार ने अपने समर्थकों के साथ गुप्त मंत्रणा की ।

इसके बाद कोई ठीक-ठीक नहीं जानता क्या हुआ । सुबह गांधार नरेश अपने शयनकक्ष में मृत पाए गए । उनके शरीर पर कुछ घाव थे । किसी में घाव के कारणों के बारे में प्रश्न पूछने का साहस नहीं था । नरेश को मृत घोषित कर उनका विधिपूर्वक दाह संस्कार कर दिया गया ।

आंभिक राजगद्दी पर बैठे । यूनानी राजनयिकों ने सम्राट सिकंदर की ओर से आंभिक को पूर्वी गांधार के महाराजा के रूप में तुरंत मान्यता दे दी । आनन-फानन में मैत्री संधि को अंतिम रूप दे दिया गया तथा सिकंदर की स्वीकृति के लिए भेज दिया गया । राजनयिकों में से एक सिकंदर के राजदूत की हैसियत से तक्षशिला में ही जमा रहा ।

जब यह सब घटनाक्रम चल रहा था तो चाणक्य तक्षशिला विश्वविद्यालय में स्नातक बनने के बाद अध्यापन कार्य कर रहे थे । राजनीतिक घटनाक्रमों पर उनकी नजर रहती थी । विशेषकर सिकंदर के आने के बाद अधिक प्रभावित तथा चिंताग्रस्त हो गए थे । जो कुछ चारों ओर घट रहा था उनके लिए दुख था । स्थिति असहनीय हो गई थी व उन्होंने तक्षशिला से पूर्व की ओर प्रस्थान करने का मन बना लिया था । आंभिक व सिकंदर के बीच हुई मैत्री संधि से उन्हें तीव्र आघात लगा था ।

जाने से पहले उन्होंने अपने मित्रों व विश्वस्त छात्रों से कहा, "सिकंदर एक यवन आक्रांता है । वह विदेशी जीवन, धर्म व संस्कृति का प्रचारक है । वह अति शक्तिशाली, क्रूर प्रशासक व बहुत चतुर है । भारत देश के नरेशों व शासकों को मित्र बनाकर बिना युद्ध लड़े विजय प्राप्त करता जा रहा है । हमारे नरेश इतने स्वार्थी, कूपमंडूक, ईर्ष्यालु तथा झगड़ालू हैं कि एकजुट होकर विदेशी आक्रमणकारी का सामना करने के बजाय वे या तो उसके चरणों में साष्टांग बिछ रहे हैं अथवा अकेले सामना कर धूल चाट रहे हैं । कहीं कोई आशा की किरण नहीं है ।

मेरे लिए अपने वैदिक मूल्यों का विनाश किया जाना देखना सहनीय नहीं होगा । मैंने तक्षशिला में आए शरणार्थियों से वार्ता की है । उन्होंने मुझे बताया कि सिकंदर विजित प्रदेशों में किस तरह अपने सैनिकों से सबकुछ नष्ट करवा देता है । मेरे पास इतना समय यहां नहीं है कि नरेशों को अपनी बात समझा सकू कि सिकंदर से निपटने का एक ही मार्ग है, वह है भारतीय नरेशों का एक होकर आक्रांता को मुंहतोड़ जवाब देना । उनमें इतनी बुद्धि नहीं है कि वे ठीक से समझ सकें कि सिकंदर हमारे लिए कितना भयंकार अभिशाप है । उनमें से आंभिक जैसे कई हैं, जो उस दुष्ट में अपना हित खोज रहे हैं ताकि आपसी प्रतिशोध पूरा कर सकें व एक-दूसरे को नीचा दिखा सकें । इन सबसे मुझे घोर मानसिक क्लेश होता है । मैं इस आशाहीन अंधकार से निकलना चाहता हूं । मुझे यहां से प्रस्थान करना ही होगा ।"

"परंतु आचार्य, आप जाएंगे किस दिशा में ?" एक मित्र ने पूछा ।

चाणक्य ने उत्तर दिया, "मैंने मगध की राजधानी पाटलिपुत्र जाने का निश्चय किया है तथापि वहां का नरेश धनानंद भ्रष्ट, लोभी और कामुक व्यक्ति बताया जाता है । मैं प्रयत्न करूंगा कि पूर्व भारत के राज्य अपनी शक्तियां मगध साम्राज्य की विशाल सेना में मिलाकर एक संगठित शक्ति बनें व सिंकदर का विनाश करें । वहां तक पहुंचने में सिकंदर को समय लगेगा । उसी अंतराल का मैं उपयोग करना चाहता हूं । अगर परमेश्वर की दया दृष्टि रही तो मैं सफल हो जाऊंगा और विदेशी प्रभाव नष्ट हो जाएगा ।" ।

इस प्रकार, सिकंदर के तक्षशिला पहुंचने से पहले ही चाणक्य वहां से रवाना हो गए ।

आंभिक राजगद्दी पर बैठे । यूनानी राजनयिकों ने सम्राट सिकंदर की ओर से आंभिक को पूर्वी गांधार के महाराजा के रूप में तुरंत मान्यता दे दी । आनन-फानन में मैत्री संधि को अंतिम रूप दे दिया गया तथा सिकंदर की स्वीकृति के लिए भेज दिया गया । राजनयिकों में से एक सिकंदर के राजदूत की हैसियत से तक्षशिला में ही जमा रहा ।

जब यह सब घटनाक्रम चल रहा था तो चाणक्य तक्षशिला विश्वविद्यालय में स्नातक बनने के बाद अध्यापन कार्य कर रहे थे । राजनीतिक घटनाक्रमों पर उनकी नजर रहती थी । विशेषकर सिकंदर के आने के बाद अधिक प्रभावित तथा चिंताग्रस्त हो गए थे । जो कुछ चारों ओर घट रहा था उनके लिए दुख था । स्थिति असहनीय हो गई थी व उन्होंने तक्षशिला से पूर्व की ओर प्रस्थान करने का मन बना लिया था । आंभिक व सिकंदर के बीच हुई मैत्री संधि से उन्हें तीव्र आघात लगा था ।

जाने से पहले उन्होंने अपने मित्रों व विश्वस्त छात्रों से कहा, "सिकंदर एक यवन आक्रांता है । वह विदेशी जीवन, धर्म व संस्कृति का प्रचारक है । वह अति शक्तिशाली, क्रूर प्रशासक व बहुत चतुर है । भारत देश के नरेशों व शासकों को मित्र बनाकर बिना युद्ध लड़े विजय प्राप्त करता जा रहा है । हमारे नरेश इतने स्वार्थी, कूपमंडूक, ईर्ष्यालु तथा झगड़ालू हैं कि एकजुट होकर विदेशी आक्रमणकारी का सामना करने के बजाय वे या तो उसके चरणों में साष्टांग बिछ रहे हैं अथवा अकेले सामना कर धूल चाट रहे हैं । कहीं कोई आशा की किरण नहीं है ।

मेरे लिए अपने वैदिक मूल्यों का विनाश किया जाना देखना सहनीय नहीं होगा । मैंने तक्षशिला में आए शरणार्थियों से वार्ता की है । उन्होंने मुझे बताया कि सिकंदर विजित प्रदेशों में किस तरह अपने सैनिकों से सबकुछ नष्ट करवा देता है । मेरे पास इतना समय यहां नहीं है कि नरेशों को अपनी बात समझा सकू कि सिकंदर से निपटने का एक ही मार्ग है, वह है भारतीय नरेशों का एक होकर आक्रांता को मुंहतोड़ जवाब देना । उनमें इतनी बुद्धि नहीं है कि वे ठीक से समझ सकें कि सिकंदर हमारे लिए कितना भयंकार अभिशाप है । उनमें से आंभिक जैसे कई हैं, जो उस दुष्ट में अपना हित खोज रहे हैं ताकि आपसी प्रतिशोध पूरा कर सकें व एक-दूसरे को नीचा दिखा सकें । इन सबसे मुझे घोर मानसिक क्लेश होता है । मैं इस आशाहीन अंधकार से निकलना चाहता हूं । मुझे यहां से प्रस्थान करना ही होगा ।"

"परंतु आचार्य, आप जाएंगे किस दिशा में ?" एक मित्र ने पूछा ।

चाणक्य ने उत्तर दिया, "मैंने मगध की राजधानी पाटलिपुत्र जाने का निश्चय किया है तथापि वहां का नरेश धनानंद भ्रष्ट, लोभी और कामुक व्यक्ति बताया जाता है । मैं प्रयत्न करूंगा कि पूर्व भारत के राज्य अपनी शक्तियां मगध साम्राज्य की विशाल सेना में मिलाकर एक संगठित शक्ति बनें व सिंकदर का विनाश करें । वहां तक पहुंचने में सिकंदर को समय लगेगा । उसी अंतराल का मैं उपयोग करना चाहता हूं । अगर परमेश्वर की दया दृष्टि रही तो मैं सफल हो जाऊंगा और विदेशी प्रभाव नष्ट हो जाएगा ।" ।

इस प्रकार, सिकंदर के तक्षशिला पहुंचने से पहले ही चाणक्य वहां से रवाना हो गए ।

तक्षशिला से चाणक्य केकय देश गए जहां आचार्य इंद्रदत्त ने उनका स्वागत किया । इंद्रदत्त भी तक्षशिला विश्वविद्यालय में ही स्नातक थे । चाणक्य ने इंद्रदत्त को सूचना दी, कि कैसे गांधार अब उनके प्रभाव क्षेत्र में नहीं है । वहीं का नरेश आंभिक सिकंदर से जा मिला है । उन्होंने केकय राज्य पर सिकंदर के आक्रमण के बारे में चेताया । उन्होंने यह भी सुझाव दिया कि केकय को आस-पास के राज्यों के साथ मिल कर संयुक्त सेना गठित करनी चाहिए ताकि वे यूनानी सेना का प्रभावशाली प्रतिरोध कर सकें व सिकंदर को पाठ सिखाएं ।

आचार्य इंद्रदत्त ने चाणक्य को आश्वासन दिया कि वह उनके मूल्यवान सुझावों को महाराज पुरु तक पहुंचा देंगे व स्वयं भी उसी मत का समर्थन करेंगे । हालांकि इंद्रदत्त ने कहा कि समय बहुत कम रह गया है । राजाओं को एक मंच पर लाने व आपसी मन-मुटाव भुलाने पर राजी करने में वर्षों का समय चाहिए और सत्य यह भी था कि दो देसी विरोधी राजाओं का मेल कराने के स्थान पर एक कुत्ते और बिल्ली को मित्र बनाना अधिक सरल था ।

चाणक्य पूर्व की ओर विभिन्न शासकों को सिकंदर के आक्रमण के विरुद्ध चेतावनी देते हुए चलते गए ।

इस बीच राजा आंभिक से संधि होने के बाद सिंकदर पूर्व की ओर कूच करने पर उतावला हो गया । उसने पश्चिमी गांधार के राजा हस्ती को यूनानी साम्राज्य का भाग बनने का निमंत्रण दिया । ऐसा न करने पर यूनानी सेना का वार झेलने के लिए तैयार हो जाने की चेतावनी भी दी ।

पश्चिमी गांधार का राजा हस्ती एक स्वाभिमानी शासक था । उसने झुकने से इनकार कर दिया और सिकंदर को युद्ध का न्योता दे दिया । सिकंदर की सेना की एक टुकड़ी ने पुष्पावली पर आक्रमण कर दिया । यूनानी विजय लगभग तय थी । राजा हस्ती की छोटी-सी सेना यूनानी सेनाओं के सामने क्या टिकती ? भारतीय सैनिकों ने पहली बार विदेशी सेना को नए आयुधों के साथ ज्यामितिक व्यूह रचनाओं में आक्रमण करते देखा । हस्ती के सैनिक वीरतापूर्वक लड़े परंतु शीघ्र ही यूनानी उन पर भारी पड़ने लगे ।

यूनानियों ने राजा हस्ती को बंदी बनाना चाहा परंतु हस्ती ने लड़ते-लड़ते प्राण देना अधिक श्रेयस्कर समझा । पुष्पावली पर विजय का सिकंदर ने शानदार उत्सव मनाया । उत्सव में राजा आंभिक को मुख्य अतिथि बनाया गया । यूनानी सेना ने आंभिक को पंक्तिबद्ध होकर सलामी थी । सिकंदर ने उसे बराबर के राजा का स्थान दिया व उसके साथ मित्रवत व्यवहार किया । इस आदर-सत्कार से आंभिक गद्गद हो गया । उसे सपने में भी आशा नहीं थी कि यूनानी सम्राट उसे इतना सम्मान देगा । वह सिकंदर का हृदय से कृतज्ञ हो गया । यह सिकंदर की एक राजनीतिक चाल थी । वह दूसरे राजाओं व नरेशों को संदेश दे रहा था कि सिंकदर के सामने नतमस्तक होने में कितना बड़ा सम्मान है । जो उसके पास आएगा वह मित्रता पाएगा और युद्ध के स्थान पर आदर का लाभ पाएगा ।

सिकंदर ने आंभिक के चाचा को पश्चिमी गांधार का 'सटराप' (गवर्नर) नियुक्त किया और आंभिक को एक और कृपा से धन्य कर दिया । सिकंदर के कृपापात्र बनने के महान लाभों का एक और उदाहरण लोगों ने देखा, इसका दूसरे राजाओं पर अनुकूल प्रभाव पड़ा । यह भी यूनानी योद्धा की तुरुप चाल थी । सिकंदर कूटनीति का भी मंजा हुआ खिलाड़ी था । आंभिक को तो यह भी आशा होने लगी कि सिकंदर भारत से लौटते समय सारे विजित क्षेत्रों का शायद उसे सम्राट ही घोषित कर दे!

आंभिक सिकंदर और उसकी सेना को एक जुलूस बनाकर उत्सव मनाता हुआ तक्षशिला ले आया । दरबार में सिकंदर का शाही स्वागत किया गया तथा उसकी वीरता व उदारता की गुणगाथा गाई गई । तक्षशिला की मधुशालाएं तथा मनोरंजन गृह यूनानी सैनिकों के लिए खोल दिए गए । वे यौन क्रीड़ा शालाओं में जी भर कर मौज-मस्ती मना सकते थे । तक्षशिला यवन सैनिकों का क्रीडांगन बन गया ।

सैनिक तो आमोद-प्रमोद में व्यस्त हो गए । सिकंदर के साथ आर्य साहित्य, कला तथा संस्कृति के विशेषज्ञ विद्वान भी आए थे । सिकंदर ने उनसे भारतीय सभ्यता को यूनानी सभ्यता के प्रभाव में लाने के उपायों को सुझाने का आदेश दिया ।

सिकंदर व उसके विद्वानों ने तक्षशिला विश्वविद्यालय की शिक्षा पद्धति तथा पाठ्य पुस्तकों का भी अध्ययन किया । उन्होंने तक्षशिला के आचार्य चाणक्य से मिलने की इच्छा भी प्रकट की । वे चाणक्य के बारे में बहुत कुछ सुन चुके थे । उन्हें यह जानकर काफी निराशा हुई कि आचार्य चाणक्य तक्षशिला से प्रस्थान कर चुके हैं । वास्तव में चाणक्य के प्रस्थान करने का कारण ही सिकंदर का आगमन था । यह बात यवन नहीं जानते थे । आचार्य चाणक्य से बाद में भिन्न परिस्थितियों में उनका सामना तो होना ही था ।