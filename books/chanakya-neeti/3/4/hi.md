##### दुर्जनस्य च सर्पस्य वरं सर्पो न दुर्जनः ।
##### सो दंशति कालेन दुर्जनस्तु पदे पदे ॥

#### भावार्थ

दुष्ट व्यक्ति और सांप, इन दोनों में से किसी एक को चुनना हो तो दुष्ट व्यक्ति की अपेक्षा सांप को चुनना ठीक होगा, क्योंकि सांप समय आने पर ही काटेगा, जबकि दुष्ट व्यक्ति हर समय हानि पहुंचाता रहेगा ॥ 4 ॥

#### तात्पर्य

चाणक्य ने यहां स्पष्ट किया है कि दुष्ट व्यक्ति सांप से भी अधिक हानिकर होता है । सांप तो आत्मरक्षा के लिए आक्रमण करता है, परंतु दुष्ट व्यक्ति अपने स्वभाव के कारण सदैव किसी-न-किसी प्रकार का कष्ट पहुंचाता ही रहता है । इस प्रकार दुष्ट व्यक्ति सांप से भी अधिक घातक होता है ।