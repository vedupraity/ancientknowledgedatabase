##### एकेनाऽपि सुवृक्षेण पुष्पितेन सुगन्धिना ।
##### वासितं तद्वनं सर्वं सुपुत्रेण कुलं तथा ॥

#### भावार्थ

जिस प्रकार सुगंधित फूलों से लदा हुआ एक ही वृक्ष सारे जंगल को सुगंध से भर देता है, उसी प्रकार सुपुत्र से सारे वंश की शोभा बढ़ती है, प्रशंसा होती है ॥ १४ ॥

#### तात्पर्य

बहुत से लोगों के बहुत से पुत्र अथवा संतानें होती हैं, परंतु उनकी अधिकता के कारण परिवार का सम्मान नहीं बढ़ता । कुल का सम्मान बढ़ाने के लिए एक सदगुणी पुत्र ही काफी होता है । धृतराष्ट्र के सौ पुत्रों में से एक भी ऐसा नहीं निकला जिसे सम्मान से स्मरण किया जाता हो । ऐसे सौ पुत्रों से क्या लाभ ? सगर के तो साठ हजार पुत्र थे ।