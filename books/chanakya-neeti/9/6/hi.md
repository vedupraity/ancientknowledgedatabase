##### विद्यार्थी सेवकः पान्थः क्षुधाऽर्तो भयकातरः ।
##### भाण्डारी प्रतिहारी च सप्त सुप्तान प्रबोधयेत् ॥

#### भावार्थ

विद्यार्थी, सेवक, मार्ग में चलने वाला पथिक, यात्री, भख से पीडित. डरा हआ व्यक्ति और भण्डार की रक्षा करने वाला द्वारपाल यदि अपने कार्यकाल में सो रहे हों, तो इन्हें जगा देना चाहिए ॥ ६ ॥

#### तात्पर्य

यदि विद्यार्थी सोता रहेगा तो विद्या का अभ्यास कैसे करेगा । मालिक यदि सेवक को सोता देख लेगा तो उसे नौकरी से पृथक कर देगा । यदि यात्री रास्ते में सो जाएगा तो या तो उसकी चोरी हो जाएगी अथवा उसकी हत्या कर दी जाएगी । स्वप्न में यदि कोई प्यास या भूख से व्याकुल है, तो उसे जगाना ही उसकी समस्या का समाधान है । यही बात स्वप्न में डरे हुए व्यक्ति पर भी लागू होती है ।

भण्डार के रक्षक तथा द्वारपाल सो रहे हों तो इन्हें जगा देना ठीक रहता है, क्योंकि इनके सोने से इनकी ही नहीं अनेक लोगों की हानि होती है । आचार्य के इस कथन को शास्त्र के उन आदेशों से जोड़कर देखना चाहिए, जिनमें यह कहा गया है कि सोते हुए व्यक्ति को उठाना नहीं चाहिए । निंद्रा शारीरिक और मानसिक विश्राम की वह अवस्था है जो प्राणी को संतुलन की समुचित व्यवस्था देती है ।

इसी संदर्भ में पशु और वृक्षों को सोते हुए से न जगाने और रात्रि के समय स्पर्श न करने का निर्देश किया गया है ।