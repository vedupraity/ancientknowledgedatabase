##### अहिं नृपं च शार्दूलं किटिं च बालकं तथा ।
##### परश्वानं च मूर्ख च सप्त सुप्तान् न बोधयेत् ॥

#### भावार्थ

सांप, राजा, बाघ, सूअर, बालक, दूसरे के कुत्ते और मूर्ख व्यक्ति को सोते में जगाना नहीं चाहिए ॥ ७ ॥

#### तात्पर्य

यदि सोए हुए सांप को जगाएंगे तो वह काट खाएगा, इसी प्रकार सोते हुए राजा को जगाने पर वह क्रोधित होकर हत्या का आदेश दे सकता है । बाघ आदि हिंसक पशुओं को जगाने का क्या परिणाम हो सकता है, यह सब जानते हैं । सोते हुए बालक को जगाएंगे तो वह भी मुसीबत खड़ी कर देगा । इसी प्रकार दूसरे व्यक्ति के कुत्ते और मूर्ख मनुष्य को जगाना नहीं चाहिए । उनके सोते रहने में ही भला है ।