##### नाऽन्नोदकसमं दानं न तिथिर्वादशी समा ।
##### न गायत्र्याः परो मन्त्रो न मातुः पर दैवतम् ॥

#### भावार्थ

अन्न और जल के समान कोई श्रेष्ठ दान नहीं, द्वादशी के समान कोई श्रेष्ठ तिथि नहीं, गायत्री से बढ़कर कोई मंत्र नहीं और माता से बढ़कर कोई देवता नहीं ॥ ७ ॥

#### तात्पर्य

चाणक्य का कहना है कि भूखे व्यक्ति को भोजन और प्यासे को जल पिलाने के समान श्रेष्ठ दान कोई नहीं । उनका विचार है कि द्वादशी को किया हुआ पुण्य कर्म अधिक फल देने वाला होता है । गायत्री को सर्वश्रेष्ठ मंत्र माना गया है । गायत्री को सिद्ध कर लेने पर व्यक्ति के सभी मनोरथ पूर्ण हो जाते हैं । इसी प्रकार सबसे बढ़कर माता सम्मान की पात्र है । उसका स्थान देवताओं से भी ऊंचा है, क्योंकि वह मनुष्य को जन्म देने वाली है । माता ही संतान को प्रत्यक्ष और परोक्षरूप से संस्कारित करती है । संस्कार ही मनुष्य के जीवन का आधार है ।