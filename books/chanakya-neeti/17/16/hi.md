##### दानार्थिनो मधुकरा यदि कर्णतालैर् दूरीकृताः करिवरेण मदान्धबुद्ध्या ।
##### तस्यैव गण्डयुगमण्डनहानिरेषा भृगाः पुनर्विकचपद्मवने वसन्ति ॥

#### भावार्थ

यदि मद में अंधा हाथी अपनी मंदबुद्धि के कारण अपने मस्तक पर बैठे हुए मद पीने के इच्छुक भौंरों को अपने कान फड़फड़ाकर दूर भगा देता है तो इसमें भौंरों की कोई हानि नहीं होती । वे जाकर खिले हुए कमलों पर जा बैठते हैं, उन्हें वहां से रस मिल जाता है, परंतु ऐसा करने से हाथी के गण्डस्थल की ही शोभा नष्ट होती है ॥ 16 ॥

#### तात्पर्य

आचार्य का अभिप्राय है कि कुछ मांगने आए हुए याचक को लौटाने से याचक की हानि नहीं होती अपितु दाता की हानि होती है । याचक को निराश नहीं लौटाना चाहिए, उसका सम्मान करके उसको दान-दक्षिणा दें, ताकि वह लोगों के सामने दाता के गुणों का बखान करे ।