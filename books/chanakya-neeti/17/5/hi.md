##### पिता रत्नाकरो यस्य लक्ष्मीर्यस्य सहोदरा ।
##### शंखो भिक्षाटनं कुर्यान्नाऽदत्तमुपतिष्ठते ॥

#### भावार्थ

समुद्र शंख का पिता है । लक्ष्मी का जन्म भी समुद्र में हुआ है अर्थात वह शंख की बहन है । शंख चंद्रमा के समान चमकता है, इतने पर भी यदि कोई शंख बजाकर भीख मांगता है तो यही समझना चाहिए कि दान दिए बिना मान-सम्मान नहीं होता ॥ 5 ॥

#### तात्पर्य

बहुत से साधु लोग शंख बजाते हुए भिक्षा मांगते फिरते हैं, इससे यही प्रतीत होता है कि शंख ने दान देने जैसा सत्कर्म नहीं किया । अर्थात् व्यक्ति अच्छे कुल में उत्पन्न होने और अनेक गुणों से संपन्न होने पर भी दान आदि अच्छे कर्म यदि नहीं करता, तो उसे भी यश और सुख की प्राप्ति नहीं होती, इसीलिए प्रत्येक व्यक्ति का कर्तव्य है कि वह अच्छे कुल में उत्पन्न होने पर भी दान आदि शुभकर्म करता रहे ।