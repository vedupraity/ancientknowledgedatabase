##### न विप्रपादोदककर्दमानि न वेदशास्त्रध्वनिगर्जितानि ।
##### स्वाहा-स्वधाकार-विवर्जितानि श्मशानतुल्यानि गुहाणि तानि ॥

#### भावार्थ

जिन घरों में ब्राह्मणों के पांव धोने वाले जल से कीचड़ न हुआ हो, जहां वेद आदि शास्त्रों के पाठ न होते हों, जिसमें स्वाहा और स्वधा इन शब्दों का उच्चारण न होता हो, वे घर श्मशान के समान हैं ॥ १० ॥

#### तात्पर्य

जिन घरों में ब्राह्मणों का आदर-सत्कार नहीं होता, जहां वेद आदि शास्त्रों की ध्वनि नहीं गूंजती, जिस घर में अग्निहोत्र अर्थात् होम आदि शुभकर्म नहीं होते हैं, उसे श्मशान के समान समझना चाहिए । वह घर मुर्दो का निवास स्थान ही माना जाएगा । वहां जीवनी शक्ति नहीं होती ।