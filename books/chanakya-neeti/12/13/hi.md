##### मातृवत् परदारांश्च परद्रव्याणि लोष्ठवत् ।
##### आत्मवत् सर्वभूतानि यः पश्यति स पश्यति ॥

#### भावार्थ

जो व्यक्ति दूसरी स्त्रियों को माता के समान देखता है, दूसरों के धन को मिट्टी के ढेले के समान समझता है और संसार के सभी प्राणियों को अपनी आत्मा के समान देखता है, वास्तव में वही यथार्थ को देखता है ॥ 13 ॥

#### तात्पर्य

जो व्यक्ति दूसरों की स्त्रियों को अपनी माता के समान आदर देता है, दूसरों के धन अथवा उनके हिस्से को हड़पने की इच्छा नहीं करता और सभी प्राणियों के साथ वह उसी प्रकार का व्यवहार करता है जैसा अपने साथ व्यवहार किए जाने की इच्छा रखता है, ऐसा व्यक्ति ही बुद्धिमान है अर्थात उसका इस प्रकार का आचरण ही उसे श्रेष्ठ बनाता है । आचार्य के अनुसार, किसे कैसे देखना है, इसे वह जानता है ।