##### सानन्दं सदनं सुताश्च सुधियः कान्ता प्रियालापिनी
##### इच्छापूर्तिधनं स्वयोषितिरतिः स्वाऽज्ञापराः सेवकाः ।
##### आतिथ्यं शिवपूजनं प्रतिदिनं मिष्टान्नपानं गृहे
##### साधोः संगमुपासते च सततं धन्यो गृहस्थाऽश्रमः ॥

#### भावार्थ

उसी का घर सुखी हो सकता है, जिसके पुत्र और पुत्रियां अच्छी बुद्धि से युक्त हों, जिसकी पत्नी मृदुभाषिणी हो, जिसके पास परिश्रम हो, ईमानदारी से पैदा किया हुआ धन हो, अच्छे मित्र हों, अपनी पत्नी के प्रति प्रेम और अनुराग हो, नौकर-चाकर आज्ञा का पालन करने वाले हों । जिस घर में अतिथियों का आदर-सम्मान होता है, कल्याणकारी परमेश्वर की उपासना होती है, घर में प्रतिदिन अच्छे मीठे भोजन और मधुर पेयों की व्यवस्था होती है, सदा सज्जन पुरुषों का संग अथवा संगति करने का अवसर मिलता है, ऐसा गृहस्थ आश्रम धन्य है, प्रशंसा के योग्य है ॥ 1 ॥

#### तात्पर्य

आदर्श गृहस्थ का रूप-स्वरूप कैसा होना चाहिए, इस ओर आचार्य ने इस श्लोक में स्पष्ट रूप से इशारा किया है ।