##### अनित्यानि शरीराणि विभवो नैव शाश्वतः ।
##### नित्यं सन्निहितो मृत्युः कर्तव्यो धर्मसंग्रहः ॥

#### भावार्थ

यह शरीर अनित्य है अर्थात नाशवान है, धन-सम्पत्ति भी सदा किसी के पास स्थिर नहीं रहती, मृत्यु सदैव प्रत्येक के पास रहती है, इसलिए प्रत्येक व्यक्ति को धर्माचरण करना चाहिए ॥ 12 ॥

#### तात्पर्य

मनुष्य जानता है कि जिसने इस संसार में जन्म लिया है, वह मरेगा अवश्य । धन भी किसी के पास सदा स्थिर नहीं रहता । सबको इस संसार से एक दिन विदा लेनी है, इसलिए उसका कर्तव्य है कि वह इस संसार में धर्माचरण द्वारा धर्म का संचय करे, क्योंकि धर्म ही मनुष्य की मृत्यु के बाद उसका साथ देता है । अपने अच्छे आचरण के कारण संसार में उसे याद किया जाता है ।