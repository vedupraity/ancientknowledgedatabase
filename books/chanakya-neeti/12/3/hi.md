##### दाक्षिण्यं स्वजने दया परजने शाठ्यं सदा दुर्जने
##### प्रीतिः साधुजने स्मयः खलजने विद्वज्जने चार्जवम् ।
##### शौर्यं शत्रुजने क्षमा गुरुजने नारीजने धृष्टता
##### इत्थं ये पुरुषाः कलासु कुशलास्तेष्वेवलोकस्थितिः ॥

#### भावार्थ

अपने बन्धु-बान्धवों के साथ वही व्यक्ति सुख से रह सकता है, जो उनके साथ सज्जनता और नम्रता का व्यवहार करता है, दूसरे लोगों पर दया और दुर्जनों के प्रति भी उनके अनुकूल व्यवहार करता है, सज्जन लोगों से जो प्रेम रखता है, दुष्टों के प्रति जो कठोर होता है और विद्वानों के साथ सरलता से पेश आता है । जो शक्तिशाली लोगों के साथ शूरवीरता और पराक्रम से काम लेता है, गुरु, माता-पिता और आचार्य के प्रति जो सहनशीलतापूर्ण व्यवहार रखता है तथा स्त्रियों के प्रति अधिक विश्वास न करके जो उनके प्रति चतुराईपूर्ण व्यवहार करता है, वही कुशलतापूर्वक इस संसार में रह सकता है ॥ 3 ॥