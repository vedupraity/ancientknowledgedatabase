##### किं तया क्रियते लक्ष्म्या या वधूरिव केवला ।
##### या तु वेश्येव सा मान्या पथिकैरपि भुज्यते ॥

#### भावार्थ

ऐसे धन का भी कोई लाभ नहीं, जो केवल एक ही मनुष्य के काम आए । धन-संपत्ति तो वही श्रेष्ठ है, जिसका लाभ राह चलते लोग भी उठाते हैं अर्थात अन्य लोगों के भी काम आए ॥ १२ ॥

#### तात्पर्य

इस श्लोक का भाव है कि उत्तम धन वही है, जो परोपकार के काम में लगाया जाता है, जिस धन को कोई एक व्यक्ति समेटकर बैठ जाता है, न तो उसे उपयोगी माना जाता है और न ही उससे किसी का लाभ होता है, समाज कल्याण के उपयोग में लाया गया धन ही श्रेष्ठ धन है । धन की गति रुकनी नहीं चाहिए ।