##### धनेषु जीवितव्येषु स्त्रीषु चाहारकर्मसु ।
##### अतृप्ताः प्राणिन: सर्वे याता यास्यन्ति यान्ति च ॥

#### भावार्थ

इस संसार में कोई भी प्राणी ऐसा नहीं है जो धन का विभिन्न प्रकार से उपभोग करने पर तृप्त हुआ हो । इस धन का उपभोग इस जीवन के कार्यों, स्त्रियों के सेवन और विभिन्न प्रकार के भोजन आदि पर करने से भी मनुष्य अतृप्त रहेगा और अतृप्त रहते हुए ही इस संसार से चला जाएगा अर्थात धन को किसी भी प्रकार से उपभोग में लाया जाए, मनुष्य तृप्त नहीं होता ॥ 13 ॥

#### तात्पर्य

सामान्य धारणा से विपरीत यह श्लोक सत्य की ओर संकेत करता है । धन से संतुष्टि मिलेगी, ऐसा माना जाता है, लेकिन आचार्य चाणक्य का कथन है कि यह सत्य नहीं है । यदि धन संतुष्टि देगा तो केवल परोपकार में लगकर । ऐसा धन मनुष्य को संतोष और तृप्ति दोनों प्रदान करता है ।