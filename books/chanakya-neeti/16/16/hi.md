##### वरं प्राणपरित्यागो मानभंगेन जीवनात् ।
##### प्राणत्यागे क्षणं दुःखं मानभंगे दिने दिने ॥

#### भावार्थ

अपमानित होकर जीने के बजाय मर जाना अधिक अच्छा है, क्योंकि मृत्यु से तो क्षणभर का ही कष्ट होता है, जबकि अपमानित होने पर व्यक्ति दिन-प्रतिदिन मरता रहता है ॥ १६ ॥

#### तात्पर्य

भाव यह है कि व्यक्ति को अपना जीवन सम्मानपूर्वक बिताना चाहिए । अपमानित होने की अपेक्षा मर जाना इसलिए श्रेष्ठ माना गया है, क्योंकि मरते समय क्षणभर का कष्ट होता है, जबकि अपमानित व्यक्ति पग-पग पर दुख झेलता रहता है ।