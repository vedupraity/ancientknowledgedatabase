##### अतिक्लेशेन ये चार्था धर्मस्यातिक्रमेण तु ।
##### शत्रूणां प्रणिपातेन ते ह्यर्था मा भवन्तु मे ॥

#### भावार्थ

जो धन दूसरों को हानि और पीड़ा पहुंचाकर, धर्म विरुद्ध कार्य करके, शत्रु के सामने गिड़गिड़ा कर प्राप्त होता हो, वह धन मुझे नहीं चाहिए । ऐसा धन मेरे पास न आए तो अच्छा है ॥ 11 ॥

#### तात्पर्य

चाणक्य कहते हैं कि मनुष्यों को ऐसे धन की कामना नहीं करनी चाहिए, जो दूसरों को हानि पहुंचाकर एकत्रित किया जाए । धर्म विरुद्ध कार्य करके और शत्रु के सामने गिड़गिड़ाने से प्राप्त किया हुआ धन अकल्याणकारी और अपमान देने वाला होता है । मनुष्य को ऐसा धन प्राप्त करने की चेष्टा नहीं करनी चाहिए । उसे सदैव परिश्रम और अच्छे उपायों से ही धन का संग्रह करना चाहिए । शुभ धन ही शुभत्व देता है ।