##### न ध्यातं पदमीश्वरस्य विधिवत्संसारविच्छित्तये
##### स्वर्गद्वारकपाटपाटनपटुर्धर्मोऽपि नोपार्जितः ।
##### नारीपीनपयोधरोरुयुगलं स्वप्नेऽपि नालिंगितं
##### मातुः केवलमेव यौवनवनच्छेदे कुठारा वयम् ॥

#### भावार्थ

ऐसा मनुष्य जो न तो मोक्ष पाने के लिए ईश्वर का ध्यान करता है, न स्वर्ग पाने के लिए धर्म का संचय करता है और न कभी स्वप्न में भी स्त्री के स्तनों का आलिंगन कर सम्भोग करता है । ऐसा मनुष्य केवल जन्म लेकर अपनी माँ का यौवन ही ख़राब करता है, ऐसे मनुष्य का जीवन व्यर्थ है ॥ 1 ॥

#### तात्पर्य

चाणक्य कहते हैं कि जिस व्यक्ति ने न तो प्रभु का ध्यान किया, न ही कोई धर्म-कर्म किया और न ही सहवास का सुख प्राप्त किया, ऐसे व्यक्ति का जीवन एक प्रकार से निरर्थक है । इस श्लोक के द्वारा आचार्य ने उन तीन जीवन धाराओं को बताने का प्रयास किया, जिनमें जन-सामान्य उलझा हुआ है । धर्म, अर्थ, काम - इन तीनों पुरुषार्थों के लिए ही तो प्रयास किया जा रहा है । आचार्य ने ईश-स्मरण को प्रथम स्थान दिया है ।