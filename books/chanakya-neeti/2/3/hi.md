##### यस्य पुत्रो वशीभूतो भार्या छन्दाऽनुगामिनी ।
##### विभवे यश्च सन्तुष्टस्तस्य स्वर्ग इहैव हि ॥

#### भावार्थ

जिसका बेटा वश में रहता है, पत्नी पति की इच्छा के अनुरूप कार्य करती है और जो व्यक्ति धन के कारण पूरी तरह संतुष्ट है, उसके लिए पृथ्वी ही स्वर्ग के समान है ॥ 3 ॥

#### तात्पर्य

प्रत्येक व्यक्ति संसार में सुखी रहना चाहता है, यही तो स्वर्ग है । स्वर्ग में भी सभी प्रकार के सुखों को उपभोग करने की कल्पना की गई है । इस बारे में चाणक्य कहते हैं कि जिसका पुत्र वश में है, स्त्री जिसकी इच्छा के अनुसार कार्य करती है, जो अपने कमाए धन से संतुष्ट है, जिसे लोभ-लालच और अधिक कमाने की चाह नहीं है, ऐसे मनुष्य के लिए किसी अन्य प्रकार के स्वर्ग की कल्पना करना व्यर्थ है । स्वर्ग तो वह जाना चाहेगा, जो यहां दुखी हो ।