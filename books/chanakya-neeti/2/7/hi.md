##### मनसा चिन्तितं कार्यं वाचा नैव प्रकाशयेत् ।
##### मन्त्रेण रक्षयेद् गूढं कार्ये चाऽपि नियोजयेत् ॥

#### भावार्थ

मन से सोचे हए कार्य को वाणी द्वारा प्रकट नहीं करना चाहिए. परंत मननपर्वक भली प्रकार सोचते हुए उसकी रक्षा करनी चाहिए और चुप रहते हुए उस सोची हुई बात को कार्यरूप में बदलना चाहिए ॥ 7 ॥

#### तात्पर्य

आचार्य का कहना है कि व्यक्ति को कभी किसी को अपने मन का भेद नहीं देना चाहिए । जो भी कार्य करना है, उसे अपने मन में रखें और समय आने पर पूरा करें । कुछ लोग किए जाने वाले कार्य के बारे में गाते रहते हैं । इस प्रकार उनकी बात का महत्व कम हो जाता है और यदि किसी कारणवश वह व्यक्ति उक्त कार्य को पूरा न कर सके तो उसकी हंसी होती है । इससे व्यक्ति का विश्वास भी कम होता है । फिर कुछ समय बाद ऐसा होता है कि लोग उसकी बातों पर ध्यान नहीं देते । उसे बे-सिर-पैर की हांकने वाला समझ लिया जाता है । अतः बुद्धिमान को कहने से अधिक करने के प्रति प्रयत्नशील होना चाहिए ।