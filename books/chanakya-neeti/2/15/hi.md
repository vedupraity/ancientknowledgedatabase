##### नदीतीरे च ये वृक्षाः परगेहेषु कामिनी ।
##### मन्त्रिहीनाश्च राजानः शीघ्रं नश्यन्त्यसंशयम् ॥

#### भावार्थ

जो वृक्ष बिलकुल नदी के किनारे पैदा होते हैं, जो स्त्री दूसरों के घर में रहती है और जिस राजा के मंत्री अच्छे नहीं होते वे जल्दी ही नष्ट हो जाते हैं, इसमें कोई संशय नहीं है ॥ 15 ॥

#### तात्पर्य

नदी के किनारे के वृक्षों का जीवन कितने दिन का हो सकता है, यह कोई नहीं कह सकता, क्योंकि बाढ़ तथा तफान के समय नदियां अपने किनारे के पेडों को ही क्या, अपने आसपास की फसलों और बस्तियों को भी उजाड़ देती हैं । इसी प्रकार दूसरे घरों में रहने वाली स्त्री कब तक अपने आपको बचा सकती है ? जिस राजा के पास अच्छी सलाह देने वाले मंत्री नहीं होते, वह कब तक अपने राज्य की रक्षा कर सकता है ? अर्थात ये सब निश्चयपूर्वक जल्दी ही नष्ट हो जाते हैं ।