##### यो ध्रुवाणि परित्यज्य अध्रुवं परिसेवते।
##### ध्रुवाणि तस्य नश्यन्ति अध्रुवं नष्टमेव हि।।

#### भावार्थ

जो मनुष्य निश्चित को छोड़कर अनिश्चित के पीछे भागता है, उसका कार्य या पदार्थ नष्ट हो जाता है। ।।13।।

#### तात्पर्य

चाणक्य कहते हैं कि लोभ से ग्रस्त होकर व्यक्ति को हाथ-पांव नहीं मारने चाहिए बल्कि जो भी उपलब्ध हो गया है, उसी में सन्तोष करना चाहिए। जो व्यक्ति आधी छोड़कर पूरी के पीछे भागते हैं, उनके हाथ से आधी भी निकल जाती है।