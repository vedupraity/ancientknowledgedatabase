##### आपदर्थे धनं रक्षेच्छ्रीमतां कुत आपदः ।
##### कदाचिच्चलिता लक्ष्मीः सञ्चितोऽपि विनश्यति ॥

#### भावार्थ

आपत्तिकाल के लिए धन की रक्षा करनी चाहिए, लेकिन सज्जन पुरुषों के पास विपत्ति का क्या काम । और फिर लक्ष्मी तो चंचला है, वह संचित करने पर भी नष्ट हो जाती है ॥ 7 ॥

#### तात्पर्य

चाणक्य का कहना है, मनुष्य को चाहिए कि वह आपत्तिकाल के लिए धन का संग्रह करे । लेकिन धनी व्यक्ति ऐसा मानते हैं कि उनके लिए आपत्तियों का कोई महत्व नहीं है, क्योंकि वे अपने धन से सभी आपत्तियों से बच सकते हैं, परंतु वे यह नहीं जानते कि लक्ष्मी भी चंचल है । किसी भी समय वह मनुष्य को छोड़कर जा सकती है, ऐसी स्थिति में यह इकट्ठा किया हुआ धन भी किसी समय नष्ट हो सकता है ।