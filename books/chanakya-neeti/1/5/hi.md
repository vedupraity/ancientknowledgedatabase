##### दुष्टा भार्या शठं मित्रं भृत्यश्चोत्तरदायकः ।
##### ससर्पे च गृहे वासो मृत्युरेव न संशयः ॥

#### भावार्थ

दुष्ट स्वभाव वाली, कठोर वचन बोलने वाली, दुराचारिणी स्त्री और धूर्त, दुष्ट स्वभाव वाला मित्र, सामने बोलने वाला मुंहफट नौकर और ऐसे घर में निवास जहां सांप के होने की संभावना हो, ये सब बातें मृत्यु के समान हैं ॥ 5 ॥

#### तात्पर्य

जिस घर में दुष्ट स्त्रियां होती हैं, वहां गृहस्वामी की स्थिति किसी मृतक के समान ही होती है, क्योंकि उसका कोई वश नहीं चलता और भीतर ही भीतर कुढ़ते हुए वह मृत्यु की ओर सरकता रहता है । इसी प्रकार दुष्ट स्वभाव वाला मित्र भी विश्वास के योग्य नहीं होता, न जाने कब धोखा दे दे । जो नौकर अथवा आपके अधीन काम करने वाला कर्मचारी उलटकर आपके सामने जवाब देता है, वह कभी भी आपको असहनीय हानि पहुंचा सकता है, ऐसे सेवक के साथ रहना अविश्वास के चूंट पीने के समान है । इसी प्रकार जहां सांपों का वास हो, वहां रहना भी खतरनाक है । न जाने कब सर्पदंश का शिकार होना पड़ जाए ।