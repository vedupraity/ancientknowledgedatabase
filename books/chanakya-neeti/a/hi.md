### चाणक्य नीति

---

जिस प्रकार विज्ञान में सुनिश्चित सिद्धांतों की खोज की जाती है और उनकी पुष्टि बार-बार किए गए प्रयोगों से एकसमान प्राप्त निष्कर्षों से होती है, उसी प्रकार नीतिशास्त्र की भी एक सुनिश्चित परंपरा है । इसके निष्कर्ष भी प्रत्येक स्थिति-परिस्थिति में एकसमान हैं । इसीलिए आचार्य चाणक्य ने नीतिशास्त्र को विज्ञान कहा है । वे इस ज्ञान के द्वारा 'सर्वज्ञ' होने की बात भी कहते हैं । यहां सर्वज्ञ होने का अर्थ है अतीत, वर्तमान और भविष्य का विश्लेषण करने की क्षमता प्राप्त कर लेना ।