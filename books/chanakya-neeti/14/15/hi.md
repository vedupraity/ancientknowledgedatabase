##### प्रस्तावसदृशं वाक्यं प्रभावसदृशं प्रियम् ।
##### आत्मशक्तिसमं कोपं यो जानाति स पण्डितः ॥

#### भावार्थ

वही पंडित है जो वही बात बोलता है जो प्रसंग के अनुरूप हो । जो अपनी शक्ति के अनुरूप दुसरो की प्रेम से सेवा करता है । जिसे अपने क्रोध की मर्यादा ज्ञात है ॥ 15 ॥

#### तात्पर्य

व्यक्ति को अवसर के अनुकूल ही वाक्यों का प्रयोग करना चाहिए और उस समय इस बात का सदैव ध्यान रखना चाहिए कि इससे प्रतिष्ठा बढ़ेगी अथवा घटेगी । जो व्यक्ति समय के अनुकूल बात नहीं करता, जिसे अपने मान-अपमान का कोई ज्ञान नहीं या जो प्रिय भाषण अथवा मधुर-भाषण करना नहीं जानता, वह मूर्ख है । जो व्यक्ति समय के अनुरूप बात करता है, जिसे अपने क्रोध की मर्यादा ज्ञात है, वही पण्डित अथवा सब कुछ जानने वाला विद्वान है ।