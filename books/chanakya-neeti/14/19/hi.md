##### धर्मं धनं च धान्यं च गुरोर्वचनमौषधम् ।
##### सुगृहीतं च कर्तव्यमन्यथा तु न जीवति ॥

#### भावार्थ

जीवन को सही से बिताने के लिए धर्म का आचरण, धन पैदा करना, अन्नों का संचय, गुरु के वचनों का पालन, अनेक प्रकार की औषधियों का संग्रह विधिपूर्वक और यत्न से करना चाहिए ॥ १९ ॥

#### तात्पर्य

मनुष्य को चाहिए कि धन, धर्म, अन्न, गुरु की कही हुई बातें और अनेक प्रकार की उपयोगी औषधियां का संग्रह करता रहे । जो मनुष्य ऐसा नहीं करता, उसे जीवन में तरह-तरह की कठिनाइयों का सामना करना पड़ता है ।