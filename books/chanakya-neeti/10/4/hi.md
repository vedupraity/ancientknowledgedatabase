##### कवयः किं न पश्यन्ति किं न कुर्वन्ति योषितः ।
##### मद्यपाः किं न जल्पन्ति किं न भक्षन्ति वायसाः ॥

#### भावार्थ

कवि अपनी कल्पना से क्या नहीं देख सकते ? अर्थात् सभी कुछ देख सकते हैं और स्त्रियां क्या नहीं कर सकतीं ? वे सभी प्रकार की मनमानी कर सकती हैं । नशे में चूर व्यक्ति क्या नहीं बोल सकता ? अर्थात् कुछ भी बोल सकता है और कौआ क्या नहीं खाता ? ॥ ४ ॥

#### तात्पर्य

आचार्य ने कवि शब्द का प्रयोग यहां ऋषि और कवि दोनों अर्थों में किया है । कहा जाता है-'जहां न पहुंचे रवि, वहां पहुंचे कवि ।' और ऋषि उसे कहते हैं, जो मंत्रों का साक्षात्कार करता है—ऋषयो मंत्र द्रष्टारः ।

स्त्रियां अपने दुस्साहस के कारण ऐसे कार्य कर सकती हैं जिन्हें करने से पूर्व पुरुष कई बार सोचेगा । नशे में चूर व्यक्ति के जो कुछ भी मन में आता है, बक देता है । उस समय उसे भले-बुरे का ज्ञान नहीं होता । इसी प्रकार कौआ भी अपने स्वभाव के कारण कहीं भी जा बैठता है ।