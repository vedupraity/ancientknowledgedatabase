##### का चिन्ता मम जीवने यदि हरिर्विश्वम्भरो गीयते
##### नो चेदर्भकजीवनाय जननीस्तन्यं कथं निर्मयेत्।
##### इत्यालोच्य मुहुर्मुहुर्यदुपते लक्ष्मीपते केवलं
##### त्वत्पादाम्बुजसेवनेन सततं कालो मया नीयते।। 

#### भावार्थ

यदि भगवान विष्णु को सारे संसार का पालन-पोषण करने वाला कहा गया है तो मुझे इस जीवन में किसी बात की चिंता करने की आवश्यकता नहीं। यदि भगवान विष्णु न होते तो गर्भ में स्थित बालक के जीवन के लिए माता के स्तनों में दूध कहां से आता? बारबार इस तरह का विचार करके हे तीनों लोकों के स्वामी! मैं आपके चरण - कमलों की सेवा करते हुए अपना जीवन व्यतीत कर रहा हूं। ||17।।

#### तात्पर्य

भाव यह है कि सृष्टिकर्ता परमेश्वर ही सबका भरण-पोषण करता है, ऐसी स्थिति में मनुष्यों को किसी बात की चिंता नहीं करनी चाहिए, क्योंकि जो बालक गर्भ में है उसके पालन-पोषण के लिए माता के स्तनों में दूध पहले ही उत्पन्न हो जाता है। यदि ऐसा है, तो चिंता किस बात की। हां, परमेश्वर का स्मरण करते हुए उसके प्रति अपनी कृतज्ञता का भाव अवश्य प्रकट करना चाहिए।