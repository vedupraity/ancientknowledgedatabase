##### लुब्धानां याचकः शत्रुर्मूर्खाणां बोधकः रिपुः ।
##### जारस्त्रीणां पतिः शत्रुश्चोराणां चन्द्रमा रिपुः ॥

#### भावार्थ

मांगने वाला लोभी मनुष्य का शत्रु होता है । मूल् का शत्रु उन्हें सदुपदेश देने वाला होता है । व्यभिचारिणी स्त्रियों का शत्रु पति होता है और चोरों का शत्रु है चंद्रमा ॥ 6 ॥

#### तात्पर्य

लोभी अथवा लालची व्यक्ति उसको अपना शत्रु मानता है, जो उससे किसी चीज को लेने की आशा रखता है अथवा कुछ मांगता है, मूल् को सदुपदेश देने वाला अथवा उन्हें सन्मार्ग पर चलाने वाला उनका सबसे बड़ा शत्रु होता है, क्योंकि मूर्ख व्यक्ति की यह विशेषता होती है कि किसी की अच्छी बात को वह नहीं मानता और अपने कार्यों को ही सही ठहराता है । जो स्त्री व्यभिचारिणी है, पति उसे इस काम से रोकने का प्रयत्न करता है, इसलिए उसे वह अपना शत्रु मानती है । चोर-उचक्के लोग रात्रि के समय अंधकार में अपना कार्य करते हैं, चांदनी रात में उनके लिए चोरी करना असंभव होता है, इसलिए चंद्रमा उनका सबसे बड़ा शत्रु होता है । इस प्रकार जो किसी के कार्य में रुकावट डालता है, वही उसका शत्रु है ।