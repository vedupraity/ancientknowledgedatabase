##### दृष्टिपूतं न्यसेत् पादं वस्त्रपूतं पिबेज्जलम् ।
##### शास्त्रपूतं वदेत वाक्यं मनः पूतं समाचरेत् ॥

#### भावार्थ

भली-प्रकार आंख से देखकर मनुष्य को आगे कदम रखना चाहिए, कपड़े से छानकर जल पीना चाहिए, शास्त्र के अनुसार कोई बात कहनी चाहिए और कोई भी कार्य मन से भली प्रकार सोच-समझकर करना चाहिए ॥ २ ॥

#### तात्पर्य

आचार्य के अनुसार, मनुष्य को सोच-समझकर उचित कार्य करना चाहिए । किसी कार्य को करने से पहले यह भली प्रकार जांच-परख लें कि वह व्यवहार और शास्त्र से विरुद्ध तो नहीं है । सदैव सावधान और सचेत रहकर प्रत्येक कार्य को करने की सलाह यहां दी गई है । जल के प्रति की गई असावधानी अनेक रोगों की उत्पत्ति कर सकती है ।