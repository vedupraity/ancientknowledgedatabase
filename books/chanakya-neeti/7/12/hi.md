##### नाऽत्यन्तं सरलैर्भाव्यं गत्वा पश्य वनस्थलीम् ।
##### छिद्यन्ते सरलास्तत्र कुब्जास्तिष्ठन्ति पादपाः ॥

#### भावार्थ

मनुष्य को अत्यन्त सरल और सीधा भी नहीं होना चाहिए । वन में जाकर देखो, सीधे वृक्ष काट दिए जाते हैं और टेढ़े-मेढ़े गांठों वाले वृक्ष खड़े रहते हैं ॥ 12 ॥

#### तात्पर्य

आचार्य चाणक्य के अनुसार, मनुष्य को अत्यन्त सरल और सीधे-स्वभाव का भी नहीं होना चाहिए । इससे उसे सब लोग दुर्बल और मूर्ख मानने लगते हैं तथा हर समय कष्ट देने का प्रयत्न करते हैं । सीधा- सादा व्यक्ति प्रत्येक व्यक्ति के के लिए सुगम होता है जबकि टेढ़े व्यक्ति से सब बचने की कोशिश करते हैं । ऐसे में दुरुपयोग तो होगा ही ।