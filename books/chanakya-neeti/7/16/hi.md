##### स्वर्गस्थितानामिह जीवलोके चत्वारि चिह्नानि वसन्ति देहे ।
##### दानप्रसंगो मधुरा च वाणी देवाऽर्चनं ब्राह्मणतर्पणं च ॥

#### भावार्थ

स्वर्ग से इस संसार में आने वाले जीव के शरीर में चार बातें उसके चिह्न रूप में रहती हैं अर्थात् उसके चार प्रमुख गुण होते हैं । उसमें दान देने की प्रवृत्ति होती है । वह मधुरभाषी होता है । देवताओं की पूजा-अर्चना करता है, उनका आदर-सत्कार करता है और विद्वानब्राह्मणों को सदैव तृप्त अर्थात् संतुष्ट रखता है ॥ १६ ॥

#### तात्पर्य

आचार्य चाणक्य के अनुसार, जिन व्यक्तियों में ये चार गुण होते हैं । वे मानो पृथ्वी पर उतरे हुए देवता ही हैं । वाणी में मिठास, प्रेमपूर्वक बिना अभिमान के बात करना, दान देने की प्रवृत्ति, देवताओं का आदर-सत्कार और उनकी पूजा-अर्चना करना तथा ब्राह्मणों को पूजा तथा आदर-सम्मान द्वारा तृप्त करने का प्रयत्न करना ही तो देवताओं के लक्षण हैं । इसे धर्मग्रंथों में दैवी संपत्ति कहते हैं ।