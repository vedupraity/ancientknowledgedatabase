##### यत्रोदकं तत्र वसन्ति हंसाः तथैव शुष्कं परिवर्जयन्ति ।
##### न हंसतुल्येन नरेण भाव्यं पुनस्त्यजन्ते पुनराश्रयन्ते ॥

#### भावार्थ

जहां जल रहता है, वहां हंस रहते हैं और जब जल सूख जाता है तो हंस उस स्थान को छोड़ देते हैं । मनुष्य को हंस के समान स्वार्थी नहीं होना चाहिए, क्योंकि वे कभी त्याग करते हैं और कभी आश्रय लेते हैं ॥ १३ ॥

#### तात्पर्य

मनुष्य ही नहीं देवता भी स्वार्थी हैं । जब तक कोई स्तुति करता है, संबंध रखते हैं, फिर छोड़ देते हैं । लेकिन चाणक्य इसे ठीक नहीं मानते । उनका मानना है कि सुख में ही नहीं, दुख में भी साथ नहीं छोड़ना चाहिए, यदि किसी ने समय पर आपके लिए कुछ किया है तो । ऐसा नीति की दृष्टि से भी आवश्यक है । संबंधों को तोड़ना बुद्धिमान व्यक्ति का स्वभाव या गुण नहीं है । कभी भी किसी की जरूरत पड़ सकती है । अगर संबंध ही तोड़ दिया, तो आप उसके पास फिर किस मुंह से जाएंगे ।