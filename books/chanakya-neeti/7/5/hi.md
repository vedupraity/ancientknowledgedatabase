##### विप्रयोर्विप्रवन्योश्च दम्पत्योः स्वामिभृत्ययोः ।
##### अन्तरेण न गन्तव्यं हलस्य वृषभस्य च ॥

#### भावार्थ

दो ब्राह्मणों के बीच से, ब्राह्मण और अग्नि के बीच से, पति-पत्नी के बीच से, सेवक और नौकर के बीच से तथा हल-बैल के बीच से कभी नहीं निकलना चाहिए ॥ ५ ॥

#### तात्पर्य

जहां दो ब्राह्मण खड़े हों या बात कर रहे हों, उनके बीच से नहीं निकलना चाहिए । इससे उनका अपमान होता है । इसी प्रकार ब्राह्मण और अग्नि के बीच से निकलकर नहीं जाना चाहिए, हो सकता है कि ब्राह्मण हवन, यज्ञ आदि कर रहा हो ।

इसी प्रकार पति-पत्नी जहां कहीं खडे अथवा बैठे हों, उनके बीच से निकलना भी अनुचित माना गया है । मालिक और नौकर, हल और बैल-इन दोनों के बीच से भी नहीं निकलना चाहिए, हो सकता है कि मालिक और नौकर किसी विशेष बात पर चर्चा कर रहे हों । हल और बैल के बीच में से निकलने का भाव बिलकुल स्पष्ट है कि ऐसे में चोट लग सकती है ।