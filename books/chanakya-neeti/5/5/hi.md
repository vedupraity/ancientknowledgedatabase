##### निःस्पृहो नाऽधिकारी स्यान्नाकामी मण्डनप्रियः ।
##### नाऽविदग्धः प्रियं ब्रूयात् स्फुटवक्ता न वञ्चकः ॥

#### भावार्थ

कोई भी अधिकारी लोभरहित नहीं होता, शृंगार प्रेमी में कामवासना की अधिकता होती ही है । जो व्यक्ति चतुर नहीं है, वह मधुरभाषी भी नहीं हो सकता तथा साफ बात कहने वाला व्यक्ति कभी भी धोखेबाज नहीं होता ॥ ५ ॥

#### तात्पर्य

प्रायः देखा जाता है कि जिस व्यक्ति में बड़ा बनने की लालसा होती है, वही अधिकार प्राप्त करना चाहता है । जो अपने शरीर को अच्छे वस्त्रों और खुशबू आदि से सजाता है, उसमें कामवासना की अधिकता होती है । मूर्ख और फूहड़ व्यक्ति मधुरभाषी नहीं होता । जो व्यक्ति साफ बात कहता है अर्थात स्पष्ट वक्ता होता है, वह किसी को धोखा नहीं देता । निर्दोष ही सच बोल सकता है ।