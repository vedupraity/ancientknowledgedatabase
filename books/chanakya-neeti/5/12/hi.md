##### नाऽस्ति कामसमो व्याधिर्नाऽस्ति मोहसमो रिपुः ।
##### नाऽस्ति कोपसमो वनिर्नाऽस्ति ज्ञानात् परं सुखम् ॥

#### भावार्थ

कामवासना के समान कोई रोग नहीं । मोह से बड़ा कोई शत्रु नहीं । क्रोध जैसी कोई आग नहीं और ज्ञान से बढ़कर इस संसार में सुख देने वाली कोई वस्तु नहीं ॥ 12 ॥

#### तात्पर्य

अधिक कामवासना में लिप्त रहने वाला व्यक्ति शक्तिहीन होकर अनेक रोगों का शिकार हो जाता है । वह कामवासना की पूर्ति के लिए रोगी से संबंध बनाकर किसी रोग की गिरफ्त में भी आ सकता है ।

व्यक्ति का क्रोध उसके लिए आग का काम करता है । उसका अपना क्रोध उसे जला डालता है । ज्ञान से बढ़कर संसार में सुख देने वाली कोई भी वस्तु नहीं है, जो व्यक्ति बुद्धि और विवेक से कार्य करता है, वह सदा सुखी रहता है । मोह को सबसे बड़ा शत्रु बताया गया है । मोह का अर्थ है मूर्छा अर्थात् अविवेक । यह बुद्धि को नष्ट कर देता है ।