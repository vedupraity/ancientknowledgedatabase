##### भ्रमन् सम्पूज्यते राजा भ्रमन् सम्पूज्यते द्विजः ।
##### भ्रमन् सम्पूज्यते योगी स्त्री भ्रमन्ती विनश्यति ॥

#### भावार्थ

अपनी प्रजा में घूम-फिरकर उसकी स्थिति को जानने वाले राजा की प्रजा उसकी पूजा करती है । जो द्विज अर्थात विद्वान ब्राह्मण देश- प्रदेश की भूमि पर ज्ञान का प्रचार करता है, उसकी पूजा होती है । जो योगी सदा घूमता रहता है, वह आदर-सत्कार का भागी होता है, परंतु भ्रमण करने वाली स्त्री भ्रष्ट हो जाती है ॥ ४ ॥

#### तात्पर्य

राजा का कर्तव्य यह है कि वह स्वयं भी अपने राज्य में घूम- फिरकर प्रजा की वास्तविक स्थिति ज्ञात करने की कोशिश करे । वह अपने ज्ञान के अनुसार उसके दुख दूर करने का प्रयत्न कर सकता है ।

ब्राह्मण का कर्तव्य है कि वह घूम-फिरकर लोगों को शास्त्रों का ज्ञान दे । एक स्थान पर रुकने से उस स्थान और वहां संपर्क में आने वाले लोगों से संबंध स्थापित होने के कारण आसक्ति और मोह का हृदय में उठ खड़ा होना स्वाभाविक है । यह स्थिति योगी को बांधती है । इसके लिए योगी का एक स्थान पर २४ घंटों से ज्यादा नहीं रुकना चाहिए । इसके विपरीत इन लोगों के समान इधर-उधर घूमने वाली नारी अपने धर्म से विचलित हो जाती है । स्त्री का इधर-उधर घूमना परिवार के अपमान का कारण होता है और वह समाज की नजरों में गिर जाता है ।