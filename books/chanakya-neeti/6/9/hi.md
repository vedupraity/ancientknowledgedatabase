##### राजा राष्ट्रकृतं भुंक्ते राज्ञः पापं पुरोहितः ।
##### भर्ता च स्त्रीकृतं पापं शिष्यपापं गुरुस्तथा ॥

#### भावार्थ

राजा को राष्ट्र के पापों का फल भोगना पड़ता है । राजा के पाप पुरोहित भोगता है । पत्नी के पाप उसके पति को भोगने पड़ते हैं और शिष्य के पाप गुरु भोगते हैं ॥ ९ ॥

#### तात्पर्य

राजा यदि राष्ट्र को ठीक ढंग से नहीं चलाता अर्थात अपना कर्तव्य पालन नहीं करता तो उससे होने वाली हानि राजा को ही कष्ट पहुंचाती है । यदि पुरोहित अर्थात राजा को परामर्श देने वाला व्यक्ति राजा को ठीक तरह से मंत्रणा नहीं देता तो उसका पाप पुरोहित को भोगना पड़ता है । स्त्री यदि कोई बुरा कार्य करती है तो उसका पति दोषी होता है । इसी प्रकार शिष्य द्वारा किए गए पाप का वहन गुरु को करना पड़ता है ।'अधीन' द्वारा किए गए पाप का भागी स्वामी होता है ।