##### कालः पचति भूतानि कालः संहरते प्रजाः ।
##### कालः सुप्तेषु जागर्ति कालो हि दुरतिक्रमः ॥

#### भावार्थ

समय सब प्राणियों को अपने पेट में पचा लेता है अर्थात सबको नष्ट कर देता है । काल ही सबकी मृत्यु का कारण होता है । जब सब लोग सो जाते हैं, तो काल ही जागता रहता है । इसमें संदेह नहीं कि काल बड़ा बलवान है । काल से पार पाना अत्यंत कठिन है ॥ 6 ॥

#### तात्पर्य

व्यक्ति काल के प्रभाव से नहीं बच सकता है, जीवों सहित सभी वस्तुएं काल के प्रभाव से नष्ट हो जाती हैं । सबके सो जाने पर भी वह काल जागता रहता है । काल चक्र सृष्टि के आरंभ से लेकर प्रलय काल तक चलता रहता है कभी नहीं रुकता । जो उसकी उपेक्षा करता है, काल (समय) उसे पीछे छोड़कर आगे निकल जाता है । काल हम सबके साथ ऐसे खेलता है जैसे शिकार बने चूहे के साथ बिल्ली क्रीड़ा करती है ।