##### ऋणकर्ता पिता शत्रु माता च व्यभिचारिणी ।
##### भार्या रूपवती शत्रुः पुत्र शत्रुरपण्डितः ॥

#### भावार्थ

ऋणी पिता अपनी संतान का शत्रु होता है । यही स्थिति बरे आचरण वाली माता की भी है । सुन्दर पत्नी अपने पति की और मूर्ख पुत्र अपने माता-पिता का शत्रु होता है ॥ १० ॥

#### तात्पर्य

किसी भी कारण से अपनी संतान पर ऋण छोड़कर मरने वाला पिता शत्रु कहा गया है, क्योंकि उसके ऋण की अदायगी संतान को करनी पड़ती है । व्यभिचारिणी माता भी शत्रु के समान मानी गई है, क्योंकि उससे परिवार कलंकित होता है । इसी प्रकार अत्यधिक सुंदर स्त्री पति के लिए शत्रु के समान है क्योंकि बहुत से लोग उसके रूप से आकृष्ट होकर उसे पथभ्रष्ट करने का प्रयत्न करते हैं । मूर्ख पुत्र के कार्यों की वजह से माता-पिता को नित्य अपमान सहना पड़ता है, इससे परिवार को दुख व हानि होती है । इसीलिए वह परिवार का शत्रु है ।