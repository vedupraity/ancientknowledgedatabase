##### अन्तर्गतमलो दुष्टस्तीर्थस्नानशतैरपि ।
##### न शुध्यति यथा भाण्डं सुराया दाहितं च यत् ॥

#### भावार्थ

जिस दुष्ट का अंतःकरण कामवासना आदि मलों से भरा हुआ है, ऐसा मनुष्य यदि सैकड़ों बार भी तीर्थ-स्नान करे तो भी पवित्र नहीं हो सकता, बिलकुल उसी तरह जिस प्रकार शराब रखने का बर्तन आग पर जलाने से भी शुद्ध नहीं हो सकता ॥ 7 ॥

#### तात्पर्य

जिस व्यक्ति के मन, विचार और अन्तःकरण पवित्र नहीं, यदि वह सैकड़ों तीर्थों में भी स्नान क्यों न कर ले, वह पवित्र और निष्पाप नहीं हो सकता । 'पाप' का संबंध शरीर से नहीं अंतःकरण से है ।