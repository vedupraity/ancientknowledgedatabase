##### ये तु संवत्सरं पूर्णं नित्यं मौनेन भुञ्जते ।
##### युगकोटिसहस्त्रं तु स्वर्गलोके महीयते ॥

#### भावार्थ

जो व्यक्ति पूरे वर्ष तक मौन रहकर चुपचाप भोजन करता है, वह एक करोड़ वर्ष तक स्वर्ग में आदर-सम्मान प्राप्त करता है ॥ 9 ॥

#### तात्पर्य

अर्थ यह है कि जो व्यक्ति अपने धर्म का पालन करते हुए सदाचारपूर्वक श्रम करता है और जो कुछ भी अर्जित करता है उससे संतुष्ट रहता है, उससे सभी देवी-देवता प्रसन्न रहते हैं अर्थात उसे किसी प्रकार के कष्टों का मुख नहीं देखना पड़ता । उसका सभी जगह सम्मान होता है । यहां मौन का अर्थ प्राप्त की सहज स्वीकृति है-चुप रहना नहीं ।