##### दूरागतं पथि श्रान्तं वृथा च गृहमागतम् ।
##### अनर्चयित्वा यो भुक्ते स वै चाण्डाल उच्यते ॥

#### भावार्थ

दूर से चलकर आने वाला यात्री थका हुआ होता है, बिना किसी स्वार्थ के घर में आए हुए अतिथि की पूजा किए बिना जो घर का स्वामी स्वयं भोजन कर लेता है, उसे निश्चय ही चाण्डाल कहा जाता है ॥ 11 ॥

#### तात्पर्य

वेद आज्ञा देते हैं कि अतिथि देवता है - *अतिथि देवो भव!* गृहस्थ को चाहिए कि दूर से चलकर आने वाले अतिथि का वह आदर-सत्कार करे । अतिथि की उपेक्षा करना पाप कर्म है । शास्त्रों में अतिथि की सेवा का विधान है । अतिथि सेवा द्वारा अनजाने व्यक्ति को भी सज्जन सम्मान और श्रद्धा का पात्र बना लेते हैं ।