##### पठन्ति चतुरो वेदान् धर्मशास्त्राण्यनेकशः ।
##### आत्मानं नैव जानन्ति दर्वी पाकरसं यथा ॥

#### भावार्थ

जो लोग वेद आदि शास्त्रों का अध्ययन करने के बाद भी आत्मा- परमात्मा के संबंध में कुछ नहीं जानते, वे आत्मज्ञान से रहित उस कलछी की तरह हैं, जो स्वादिष्ट साग सब्जी में तो घूमती है, परंतु उसे उसके स्वाद का बिलकुल भी ज्ञान नहीं होता ॥ १२ ॥

#### तात्पर्य

शास्त्रों के अध्ययन की सार्थकता इसी बात में है कि जो कुछ पढ़ा जाए, उसका सार ग्रहण करके मनुष्य उसे अपने जीवन में उतारे । यदि मनुष्य ऐसा नहीं करता तो उसका जीवन व्यर्थ है । शास्त्र उन उपायों को भी बताते हैं जिनसे आदर्श को जीवन में उतारने का कार्य आसान हो जाता है ।