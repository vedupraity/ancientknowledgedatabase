##### पीतः क्रुद्धेन तातश्चरणतलहतो वल्लभो येन रोषाद्
##### आबाल्याद्विप्रवर्यैः स्ववदनविवरे धार्यते वैरिणी मे ।
##### गेहं मे छेदयन्ति प्रतिदिवसमुमाकान्तपूजानिमित्तं
##### तस्मात्खिन्ना सदाहं द्विजकुलनिलयं नाथ युक्तं त्यजामि ॥

#### भावार्थ

श्री विष्णु लक्ष्मी माता से पूछते हैं कि वह ब्राह्मणों से नाराज क्यों रहती हैं तो उत्तर देती हुई लक्ष्मी माता कहती हैं - अगस्त्य ऋषि ने नाराज होकर मेरे पिता समुद्र को ही पी लिया था, ब्राह्मण भृगु ने क्रोध में आकर आपकी छाती पर लात मारी थी और ये ब्राह्मण लोग बचपन से ही मेरी सौत सरस्वती को प्रसन्न करने का प्रयत्न करते रहते हैं, प्रतिदिन शिव की पूजा के लिए मेरे निवास स्थान से कमल पुष्पों को उजाड़ देते हैं । हे स्वामी! यही कारण है, जिससे मैं ब्राह्मणों से सदा दूर रहती हूं ॥ 16 ॥

#### तात्पर्य

इस श्लोक का सामान्य भाव यह है कि ब्राह्मण अधिक लोभी नहीं होते और वे प्रारंभ से ही धन कमाने की प्रवृत्ति से रहित होकर विद्या अध्ययन में लगे रहते हैं । धन-संपत्ति जुटाने पर उनका विशेष ध्यान नहीं होता । इसीलिए वे विद्वान तो होते हैं, धनवान नहीं ।