##### अयममृतनिधानं नायकोऽप्यौषधीनां
##### अमृतमयशरीरः कान्तियुक्तोऽपि चन्द्रः ।
##### भवति विगतरश्मिर्मण्डलं प्राप्य भानोः
##### परसदननिविष्टः को लघुत्वं न याति ॥

#### भावार्थ

दूसरे के घर में जाने से व्यक्ति का सम्मान घटता है, वह छोटा होता है । जैसे चंद्रमा को अमृत का भण्डार कहा जाता है, यह गुणकारी औषधियों का स्वामी भी है, इसकी छवि अथवा इसकी किरणों को अमृत के समान माना जाता है, इसमें कांति भी है अर्थात यह प्रकाश से युक्त है, परंतु जब यही चंद्रमा सूर्यमण्डल पर जाता है तो तेजरहित हो जाता है, वहां उसकी सारी चमक-दमक समाप्त हो जाती है ॥ १४ ॥

#### तात्पर्य

जो व्यक्ति निजी स्वार्थ की पूर्ति के उद्देश्य से दूसरे के घर में जाता है, उसका बड़प्पन स्थिर नहीं रह पाता । आचार्य का यह कथन है कि व्यक्ति को कभी भी अपने मार्ग का परित्याग नहीं करना चाहिए ।