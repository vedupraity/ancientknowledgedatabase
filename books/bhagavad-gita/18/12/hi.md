#### अनिष्टमिष्टं मिश्रं च त्रिविधं कर्मणः फलम् ।
#### भवत्यत्यागिनां प्रेत्य न तु सन्न्यासिनां क्वचित् ॥ १२ ॥

### शब्दार्थ

**अनिष्टम्** - नरक ले जाने वाले; **इष्टम्** - स्वर्ग ले जाने वाले; **मिश्रम्** - मिश्रित; **च** -तथा; **त्रि-विधम्** - तीन प्रकार; **कर्मणः** - कर्म का; **फलम्** - फल; **भवति** - होता है; **अत्यागिनाम्** - त्याग न करने वालों को; **प्रेत्य** - मरने के बाद; **न** - नहीं; **तु** - लेकिन; **संन्यासिनाम्** - संन्यासी के लिए; **क्वचित्** - किसी समय, कभी ।

### भावार्थ

जो त्यागी नहीं है, उसके लिए इच्छित (इष्ट), अनिच्छित (अनिष्ट) तथा मिश्रित - ये तीन प्रकार के कर्मफल मृत्यु के बाद मिलते हैं । लेकिन जो संन्यासी हैं, उन्हें ऐसे फल का सुख-दुख नहीं भोगना पड़ता ।

### तात्पर्य

जो कृष्णभावनामय व्यक्ति कृष्ण के साथ अपने सम्बन्ध को जानते हुए कर्म करता है, वह सदैव मुक्त रहता है । अतएव उसे मृत्यु के पश्चात् अपने कर्मफलों का सुख-दुःख नहीं भोगना पड़ता ।