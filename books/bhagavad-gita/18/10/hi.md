#### न द्वेष्ट्यकुशलं कर्म कुशले नानुषज्जते ।
#### त्यागी सत्त्वसमाविष्टो मेधावी छिन्नसंशयः ॥ १० ॥

### शब्दार्थ

**न** - नहीं; **द्वेष्टि** - घृणा करता है; **अकुशलम्** - अशुभ; **कर्म** - कर्म; **कुशले** - शुभ में; **न** - न तो; **अनुषज्जते** - आसक्त होता है; **त्यागी** - त्यागी; **सत्त्व** - सतोगुण में; **समविष्टः** - लीन; **मेधावी** - बुद्धिमान; **छिन्न** - छिन्न हुए; **संशयः** - समस्त संशय या संदेह ।

### भावार्थ

सतोगुण में स्थित बुद्धिमान त्यागी, जो न तो अशुभ कर्म से घृणा करता है, न शुभकर्म से लिप्त होता है, वह कर्म के विषय में कोई संशय नहीं रखता ।

### तात्पर्य

कृष्णभावनाभावित व्यक्ति या सतोगुणी व्यक्ति न तो किसी व्यक्ति से घृणा करता है, न अपने शरीर को कष्ट देने वाली किसी बात से । वह उपयुक्त स्थान पर तथा उचित समय पर, बिना डरे, अपना कर्तव्य करता है । ऐसे व्यक्ति को, जो अध्यात्म को प्राप्त है, सर्वाधिक बुद्धिमान तथा अपने कर्मों में संशयरहित मानना चाहिए ।