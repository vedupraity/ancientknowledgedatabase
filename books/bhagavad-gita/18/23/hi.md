##### नियतं सङ्गरहितमरागद्वेषतः कृतम् ।
##### अफलप्रेप्सुना कर्म यत्तत्सात्त्विकमुच्यते ॥ २३ ॥

#### शब्दार्थ

**नियतम्** – नियमित; **सङ्-रहितम्** – आसक्ति रहित; **अराग-द्वेषतः** – राग-द्वेष से रहित; **कृतम्** – किया गया; **अफल-प्रेप्सुना** – फल की इच्छा से रहित वाले के द्वारा; **कर्म** – कर्म; **यत्** – जो; **तत्** – वह; **सात्त्विकम्** – सतोगुणी; **उच्यते** – कहा जाता है ।

#### भावार्थ

जो कर्म नियमित है और जो आसक्ति, राग या द्वेष से रहित कर्मफल की चाह के बिना किया जाता है, वह सात्त्विक कहलाता है ।

#### तात्पर्य

विभिन्न आश्रमों तथा समाज के वर्गों के आधार पर शास्त्रों में संस्तुत वृत्तिपरक कर्म, जो अनासक्त भाव से अथवा स्वामित्व के अधिकारों के बिना, प्रेम-घृणा-भावरहित परमात्मा को प्रसन्न करने के लिए आसक्ति या अधिकार की भावना के बिना कृष्णभावनामृत में किये जाते हैं, सात्त्विक कहलाते हैं ।