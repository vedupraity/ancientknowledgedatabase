#### बुद्धेर्भेदं धृतेश्चैव गुणतस्त्रिविधं शृणु ।
#### प्रोच्यमानमशेषेण पृथक्त्वेन धनञ्जय ॥ २९ ॥

### शब्दार्थ

**बुद्धेः** – बुद्धि का; **भेदम्** – अन्तर; **धृतेः** – धैर्य का; **च** – भी; **एव** – निश्चय ही; **गुणतः** – गुणों के द्वारा; **त्रि-विधम्** – तीन प्रकार के; **शृणु** – सुनो; **प्रोच्यमानम्** – जैसा मेरे द्वारा कहा गया; **अशेषेण** – विस्तार से; **पृथक्त्वेन** – भिन्न प्रकार से; **धनञ्जय** – हे सम्पत्ति के विजेता ।

### भावार्थ

हे धनञ्जय! अब मैं प्रकृति के तीनों गुणों के अनुसार तुम्हें विभिन्न प्रकार की बुद्धि तथा धृति के विषय में विस्तार से बताऊँगा । तुम इसे सुनो ।

### तात्पर्य

ज्ञान, ज्ञेय तथा ज्ञाता की व्याख्या प्रकृति के गुणों के अनुसार तीन-तीन पृथक् विभागों में करने के बाद अब भगवान् कर्ता की बुद्धि तथा उसके संकल्प (धैर्य) के विषय में उसी प्रकार से बता रहे हैं ।