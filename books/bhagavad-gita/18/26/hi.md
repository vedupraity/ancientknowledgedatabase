##### मुक्तसङ्गोऽनहंवादी धृत्युत्साहसमन्वितः ।
##### सिद्ध्यसिद्ध्योर्निर्विकारः कर्ता सात्त्विक उच्यते ॥ २६ ॥

#### शब्दार्थ

**मुक्त-सङगः** – सारे भौतिक संसर्ग से मुक्त; **अनहम्-वादी** – मिथ्या अहंकार से रहित; **धृति** – संकल्प; **उत्साह** – तथा उत्साह सहित; **समन्वितः** – योग्य; **सिद्धि** – सिद्धि; **असिद्धयोः** – तथा विफलता में; **निर्विकारः** – बिना परिवर्तन के; **कर्ता** – कर्ता; **सात्त्विकः** – सतोगुणी; **उच्यते** – कहा जाता है ।

#### भावार्थ

जो व्यक्ति भौतिक गुणों के संसर्ग के बिना अहंकाररहित, संकल्प तथा उत्साहपूर्वक अपना कर्म करता है और सफलता अथवा असफलता में अविचलित रहता है, वह सात्त्विक कर्ता कहलाता है ।

#### तात्पर्य

कृष्णभावनामय व्यक्ति सदैव प्रकृति के गुणों से अतीत होता है । उसे अपने को सौंपे गये कर्म के परिणाम की कोई आकांक्षा नहीं रहती, क्योंकि वह मिथ्या अहंकार तथा घमंड से परे होता है । फिर भी कार्य के पूर्ण होने तक वह सदैव उत्साह से पूर्ण रहता है । उसे होने वाले कष्टों की कोई चिन्ता नहीं होती, वह सदैव उत्साहपूर्ण रहता है । वह सफलता या विफलता की परवाह नहीं करता, वह सुख-दुःख में समभाव रहता है । ऐसा कर्ता सात्त्विक है ।