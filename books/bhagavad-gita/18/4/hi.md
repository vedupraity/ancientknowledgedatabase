#### निश्चयं शृणु मे तत्र त्यागे भरतसत्तम ।
#### त्यागो हि पुरुषव्याघ्र त्रिविधः सम्प्रकीर्तितः ॥ ४ ॥

### शब्दार्थ

**निश्र्चयम्** - निश्र्चय को; **शृणु** - सुनो; **मे** - मेरे; **तत्र** - वहाँ; **त्यागे** - त्याग के विषय में; **भरत-सत्-तम** - हे भरतश्रेष्ठ; **त्यागः** - त्याग; **हि** - निश्चय ही; **पुरुष-व्याघ्र** - हे मनुष्यों में बाघ; **त्रि-विधः** - तीन प्रकार का; **सम्प्रकीर्तितः** - घोषित किया जाता है ।

### भावार्थ

हे भरतश्रेष्ठ! अब त्याग के विषय में मेरा निर्णय सुनो । हे नरशार्दूल! शास्त्रों में त्याग तीन तरह का बताया गया है ।

### तात्पर्य

यद्यपि त्याग के विषय में विभिन्न प्रकार के मत हैं, लेकिन परम पुरुष श्रीकृष्ण अपना निर्णय दे रहे हैं, जिसे अन्तिम माना जाना चाहिए । निस्सन्देह, सारे वेद भगवान् द्वारा प्रदत्त विभिन्न विधान (नियम) हैं । यहाँ पर भगवान् साक्षात् उपस्थित हैं, अतएव उनके वचनों को अन्तिम मान लेना चाहिए । भगवान् कहते हैं कि भौतिक प्रकृति के तीन गुणों में से जिस गुण में त्याग किया जाता है, उसी के अनुसार त्याग का प्रकार समझना चाहिए ।