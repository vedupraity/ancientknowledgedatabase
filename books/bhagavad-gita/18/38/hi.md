##### विषयेन्द्रियसंयोगाद्यत्तदग्रेऽमृतोपमम् ।
##### परिणामे विषमिव तत्सुखं राजसं स्मृतम् ॥ ३८ ॥

#### शब्दार्थ

**विषय** – इन्द्रिय विषयों; **इन्द्रिय** – तथा इन्द्रियों के; **संयोगात्** – संयोग से; **यत्** – जो; **तत्** – वह; **अग्रे** – प्रारम्भ में; **अमृत-उपमम्** – अमृत के समान; **परिणामे** – अन्त में; **विषम् इव** – विष के समान; **तत्** – वह; **सुखम्** – सुख; **राजसम्** – राजसी; **स्मृतम्** – माना जाता है ।

#### भावार्थ

जो सुख इन्द्रियों द्वारा उनके विषयों के संसर्ग से प्राप्त होता है और जो प्रारम्भ में अमृततुल्य तथा अन्त में विषतुल्य लगता है, वह रजोगुणी कहलाता है ।

#### तात्पर्य

जब कोई युवक किसी युवती से मिलता है, तो इन्द्रियाँ युवक को प्रेरित करती हैं कि वह उस युवती को देखे, उसका स्पर्श करे और उससे संभोग करे । प्रारम्भ में इन्द्रियों को यह अत्यन्त सुखकर लग सकता है, लेकिन अन्त में या कुछ समय बाद वही विष तुल्य बन जाता है । तब वे विलग हो जाते हैं या उनमें तलाक (विवाह-विच्छेद) हो जाता है । फिर शोक, विषाद इत्यादि उत्पन्न होता है । ऐसा सुख सदैव राजसी होता है । जो सुख इन्द्रियों और विषयों के संयोग से प्राप्त होता है, वह सदैव दुःख का कारण बनता है, अतएव इससे सभी तरह से बचना चाहिए ।