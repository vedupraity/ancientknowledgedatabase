#### ज्ञानं कर्म च कर्ता च त्रिधैव गुणभेदतः ।
#### प्रोच्यते गुणसंख्याने यथावच्छृणु तान्यपि ॥ १९ ॥

### शब्दार्थ

**ज्ञानम्** - ज्ञान; **कर्म** - कर्म; **च** - भी; **कर्ता** – कर्ता; **च** – भी; **त्रिधा** - तीन प्रकार का; **एव** - निश्चय ही; **गुण-भेदतः** - प्रकृति के विभिन्न गुणों के अनुसार; **प्रोच्यते** - कहे जाते हैं; **गुण-सङ्ख्याने** - विभिन्न गुणों के रूप में; **यथा-वत्** - जिस रूप में हैं उसी में; **शृणु** - सुनो; **तानि** - उन सबों को; **अपि** - भी ।

### भावार्थ

प्रकृति के तीन गुणों के अनुसार ही ज्ञान, कर्म तथा कर्ता के तीन-तीन भेद हैं । अब तुम मुझसे इन्हें सुनो ।

### तात्पर्य

चौदहवें अध्याय में प्रकृति के तीन गुणों का विस्तार से वर्णन हो चुका है । उस अध्याय में कहा गया था कि सतोगुण प्रकाशक होता है, रजोगुण भौतिकवादी तथा तमोगुण आलस्य तथा प्रमाद का प्रेरक होता है । प्रकृति के सारे गुण बन्धनकारी हैं, वे मुक्ति के साधन नहीं हैं । यहाँ तक कि सतोगुण में भी मनुष्य बद्ध रहता है । सत्रहवें अध्याय में विभिन्न प्रकार के मनुष्यों द्वारा विभिन्न गुणों में रहकर की जाने वाली विभिन्न प्रकार की पूजा का वर्णन किया गया । इस श्लोक में भगवान् कहते हैं कि वे तीनों गुणों के अनुसार विभिन्न प्रकार के ज्ञान, कर्ता तथा कर्म के विषय में बताना चाहते हैं ।