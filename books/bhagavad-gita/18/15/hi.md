##### शरीरवाङ्मनोभिर्यत्कर्म प्रारभते नरः ।
##### न्याय्यं वा विपरीतं वा पञ्चैते तस्य हेतवः ॥ १५ ॥

#### शब्दार्थ

**शरीर** - शरीर से; **वाक्** - वाणी से; **मनोभिः** - तथा मन से; **यत्** - जो; **कर्म** - कर्म; **प्रारभते** - प्रारम्भ करता है; **नरः** - व्यक्ति; **न्याय्यम्** - उचित, न्यायपूर्ण; **वा** - अथवा; **विपरितम्** - (न्याय) विरुद्ध; **वा** - अथवा; **पञ्च** - पाँच; **एते** - ये सब; **तस्य** - उसके; **हेतवः** - कारण ।

#### भावार्थ

मनुष्य अपने शरीर, मन या वाणी से जो भी उचित या अनुचित कर्म करता है, वह इन पाँच कारणों के फलस्वरूप होता है ।

#### तात्पर्य

इस श्लोक में न्याय्य (उचित) तथा विपरीत (अनुचित) शब्द अत्यन्त महत्त्वपूर्ण हैं । सही कार्य शास्त्रों में निर्दिष्ट निर्देशों के अनुसार किया जाता है और अनुचित कार्य में शास्त्रीय आदेशों की अवहेलना की जाती है । किन्तु जो भी कर्म किया जाता है, उसकी पूर्णता के लिए इन पाँच कारणों की आवश्यकता पड़ती है ।