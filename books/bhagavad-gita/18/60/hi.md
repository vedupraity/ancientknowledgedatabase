#### स्वभावजेन कौन्तेय निबद्धः स्वेन कर्मणा ।
#### कर्तुं नेच्छसि यन्मोहात्करिष्यस्यवशोऽपि तत् ॥ ६० ॥

### शब्दार्थ

**स्वभाव-जेन** - अपने स्वभाव से उत्पन्न; **कौन्तेय** - हे कुन्तीपुत्र; **निबद्धः** - बद्ध; **स्वेन** - तुम अपने; **कर्मणा** - कार्यकलापों से; **कर्तुम्** - करने के लिए; **न** - नहीं; **इच्छसि** - इच्छा करते हो; **यत्** - जो; **मोहात्** - मोह से; **करिष्यसि** - करोगे; **अवशः** - अनिच्छा से; **अपि** - भी; **तत्** - वह ।

### भावार्थ

इस समय तुम मोहवश मेरे निर्देशानुसार कर्म करने से मना कर रहे हो । लेकिन हे कुन्तीपुत्र! तुम अपने ही स्वभाव से उत्पन्न कर्म द्वारा बाध्य होकर वही सब करोगे ।

### तात्पर्य

यदि कोई परमेश्वर के निर्देशानुसार कर्म करने से मना करता है, तो वह उन गुणों द्वारा कर्म करने के लिए बाध्य होता है, जिनमें वह स्थित होता है । प्रत्येक व्यक्ति प्रकृति के गुणों के विशेष संयोग के वशीभूत है और तदनुसार कर्म करता है । किन्तु जो स्वेच्छा से परमेश्वर के निर्देशानुसार कार्यरत होता है, वही गौरवान्वित होता है ।