#### तत्रैवं सति कर्तारमात्मानं केवलं तु यः ।
#### पश्यत्यकृतबुद्धित्वान्न स पश्यति दुर्मतिः ॥ १६ ॥

### शब्दार्थ

**तत्र** - वहाँ; **एवम्** - इस प्रकार; **सति** - होकर; **कर्तारम्** - कर्ता; **आत्मानम्** - स्वयं का; **केवलम्** - केवल; **तु** - लेकिन; **यः** - जो; **पश्यति** - देखता है; **अकृत-बुद्धित्वात्** - कुबुद्धि के कारण; **न** - कभी नहीं; **सः** - वह; **पश्यति** - देखता है; **दुर्मतिः** - मूर्ख ।

### भावार्थ

अतएव जो इन पाँचों कारणों को न मान कर अपने आपको ही एकमात्र कर्ता मानता है, वह निश्चय ही बहुत बुद्धिमान नहीं होता और वस्तुओं को सही रूप में नहीं देख सकता ।

### तात्पर्य

मूर्ख व्यक्ति यह नहीं समझता कि परमात्मा उसके अन्तर में मित्र रूप में बैठा है और उसके कर्मों का संचालन कर रहा है । यद्यपि स्थान, कर्ता, चेष्टा तथा इन्द्रियाँ भौतिक कारण हैं, लेकिन अन्तिम (मुख्य) कारण तो स्वयं भगवान् हैं । अतएव मनुष्य को चाहिए कि केवल चार भौतिक कारणों को ही न देखे, अपितु परम सक्षम कारण को भी देखे । जो परमेश्वर को नहीं देखता, वह अपने आपको ही कर्ता मानता है ।