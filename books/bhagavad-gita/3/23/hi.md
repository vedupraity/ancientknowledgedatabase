##### यदि ह्यहं न वर्तेयं जातु कर्मण्यतन्द्रितः ।
##### मम वर्त्मानुवर्तन्ते मनुष्याः पार्थ सर्वशः ॥ २३ ॥

#### शब्दार्थ

**यदि** – यदि; **हि** – निश्चय ही; **अहम्** – मैं; **न** – नहीं; **वर्तेयम्** – इस प्रकार व्यस्त रहूँ; **जातु** – कभी; **कर्मणि** – नियत कर्मों  के सम्पादन में; **अतन्द्रितः** – सावधानी के साथ; **मम** – मेरा; **वर्त्म** – पथ; **अनुवर्तन्ते** – अनुगमन करेंगे; **मनुष्यः** – सारे मनुष्य; **पार्थ** – हे  पृथापुत्र; **सर्वशः** – सभी प्रकार से ।

#### भावार्थ

क्योंकि यदि मैं नियत कर्मों को सावधानीपूर्वक न करूँ तो हे पार्थ! यह निश्चित है कि सारे मनुष्य मेरे पथ का ही अनुगमन करेंगे ।

#### तात्पर्य

आध्यात्मिक जीवन की उन्नति के लिए एवं सामाजिक शान्ति में संतुलन बनाये रखने के लिए कुछ परम्परागत कुलाचार हैं जो प्रत्येक सभ्य व्यक्ति के लिए होते हैं । ऐसे विधि-विधान केवल बद्धजीवों के लिए हैं, भगवान् कृष्ण के लिए नहीं, लेकिन क्योंकि वे धर्म की स्थापना के लिए अवतरित हुए थे, अतः उन्होंने निर्दिष्ट नियमों का पालन किया । अन्यथा, सामान्य व्यक्ति भी उन्हीं के पदचिह्नों का अनुसरण करते क्योंकि कृष्ण परम प्रमाण हैं । श्रीमद्भागवत से यह ज्ञात होता है कि श्रीकृष्ण अपने घर में तथा बाहर गृहस्थोचित धर्म का आचरण करते रहे ।