#### नैव तस्य कृतेनार्थो नाकृतेनेह कश्चन ।
#### न चास्य सर्वभूतेषु कश्चिदर्थव्यपाश्रयः ॥ १८ ॥

### शब्दार्थ

**न** – कभी नहीं; **एव** – निश्चय ही; **तस्य** – उसका; **कृतेन** – कार्यसम्पादन से; **अर्थः** – प्रयोजन; **न** – न तो; **अकृतेन** – कार्य न करने से; **इह** – इस संसार में; **कश्र्चन** – जो कुछ  भी; **न** – कभी नहीं; **च** – तथा; **अस्य** – उसका; **सर्वभूतेषु** – समस्त जीवों में; **कश्र्चित्** – कोई; **अर्थ** – प्रयोजन; **व्यपाश्रयः** – शरणागत ।

### भावार्थ

स्वरूपसिद्ध व्यक्ति के लिए न तो अपने नियत कर्मों को करने की आवश्यकता रह जाती है, न ऐसा कर्म न करने का कोई कारण ही रहता है । उसे किसी अन्य जीव पर निर्भर रहने की आवश्यकता भी नहीं रह जाती ।

### तात्पर्य

स्वरूपसिद्ध व्यक्ति को कृष्णभावनाभावित कर्म के अतिरिक्त कुछ भी करना नहीं होता । किन्तु यह कृष्णभावनामृत निष्क्रियता भी नहीं है, जैसा कि अगले श्लोकों में बताया जाएगा । कृष्णभावनाभावित व्यक्ति किसी की शरण ग्रहण नहीं करता - चाहे वह मनुष्य हो या देवता । कृष्णभावनामृत में वह जो भी करता है वही उसके कर्तव्य-सम्पादन के लिए पर्याप्त है ।