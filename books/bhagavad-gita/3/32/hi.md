#### ये त्वेतदभ्यसूयन्तो नानुतिष्ठन्ति मे मतम् ।
#### सर्वज्ञानविमूढांस्तान्विद्धि नष्टानचेतसः ॥ ३२ ॥

### शब्दार्थ

**ये** – जो; **तु** – किन्तु; **एतत्** – इस; **अभ्यसूयन्तः** – ईर्ष्यावश; **न** – नहीं; **अनुतिष्ठन्ति** – नियमित रूप से सम्पन्न करते हैं; **मे** – मेरा; **मतम्** – आदेश; **सर्व-ज्ञान** – सभी प्रकार के ज्ञान में; **विमूढान्** – पूर्णतया दिग्भ्रमित; **तान्** – उन्हें; **विद्धि** – ठीक से जानो; **नष्टान्** – नष्ट  हुए; **अचेतसः** – कृष्णभावमृत रहित ।

### भावार्थ

किन्तु जो ईर्ष्यावश इन उपदेशों की उपेक्षा करते हैं और इनका पालन नहीं करते उन्हें समस्त ज्ञान से रहित, दिग्भ्रमित तथा सिद्धि के प्रयासों में नष्ट-भ्रष्ट समझना चाहिए ।

### तात्पर्य

यहाँ पर कृष्णभावनाभावित न होने के दोष का स्पष्ट कथन है । जिस प्रकार परम अधिशासी की आज्ञा के उल्लंघन के लिए दण्ड होता है, उसी प्रकार भगवान के आदेश के प्रति अवज्ञा के लिए भी दण्ड है । अवज्ञाकारी व्यक्ति चाहे कितना ही बड़ा क्यों न हो वह शून्यहृदय होने से आत्मा के प्रति तथा परब्रह्म, परमात्मा एवं श्रीभगवान् के प्रति अनभिज्ञ रहता है । अतः ऐसे व्यक्ति से जीवन की सार्थकता की आशा नहीं की जा सकती ।