#### शुक्लकृष्णे गती ह्येते जगतः शाश्वते मते ।
#### एकया यात्यनावृत्तिमन्ययावर्तते पुनः ॥ २६ ॥

### शब्दार्थ

**शुक्ल** – प्रकाश; **कृष्णे** – तथा अंधकार; **गती** – जाने के मार्ग; **हि** – निश्चय ही; **एते** – ये दोनों; **जगतः** – भौतिक जगत् का; **शाश्वते** – वेदों में; **मते** – मत से; **एकया** – एक के द्वारा; **याति** – जाता है; **अनावृत्तिम्** – न लौटने के लिए; **अन्यया** – अन्य के द्वारा; **आवर्तते** – आ जाता है; **पुनः** – फिर से ।

### भावार्थ

वैदिक मतानुसार इस संसार से प्रयाण करने के दो मार्ग हैं - एक प्रकाश का तथा दूसरा अंधकार का । जब मनुष्य प्रकाश के मार्ग से जाता है तो वह वापस नहीं आता, किन्तु अंधकार के मार्ग से जाने वाला पुनः लौटकर आता है ।

### तात्पर्य

आचार्य बलदेव विद्याभूषण ने छान्दोग्य उपनिषद् से (५.१०.३-५) ऐसा ही विवरण उद्धृत किया है । जो अनादि काल से सकाम कर्मी तथा दार्शनिक चिन्तक रहे हैं वे निरन्तर आवागमन करते रहे हैं । वस्तुतः उन्हें परममोक्ष प्राप्त नहीं होता, क्योंकि वे कृष्ण की शरण में नहीं जाते ।