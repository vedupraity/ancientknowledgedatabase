##### यदा सत्त्वे प्रवृद्धे तु प्रलयं याति देहभृत् ।
##### तदोत्तमविदां लोकानमलान्प्रतिपद्यते ॥ १४ ॥

#### शब्दार्थ

**यदा** - जब; **सत्त्वे** - सतोगुण में; **प्रवृद्धे** - बढ़ जाने पर; **तु** - लेकिन; **प्रलयम्** - संहार, विनाश को; **याति** - जाता है; **देह-भृत्** - देहधारी; **तदा** - उस समय; **उत्तम-विदाम्** - ऋषियों के; **लोकान्** - लोकों को; **अमलान्** - शुद्ध; **प्रतिपद्यते** - प्राप्त करता है ।

#### भावार्थ

जब कोई सतोगुण में मरता है, तो उसे महर्षियों के विशुद्ध उच्चतर लोकों की प्राप्ति होती है ।

#### तात्पर्य

सतोगुणी व्यक्ति ब्रह्मलोक या जनलोक जैसे उच्च लोकों को प्राप्त करता है और वहाँ दैवी सुख भोगता है । अमलान् शब्द महत्त्वपूर्ण है । इसका अर्थ है, “रजो तथा तमोगुणों से मुक्त” । भौतिक जगत् में अशुद्धियाँ हैं, लेकिन सतोगुण सर्वाधिक शुद्ध रूप है । विभिन्न जीवों के लिए विभिन्न प्रकार के लोक हैं । जो लोग सतोगुण में मरते हैं, वे उन लोकों को जाते हैं, जहाँ महर्षि तथा महान भक्तगण रहते हैं ।