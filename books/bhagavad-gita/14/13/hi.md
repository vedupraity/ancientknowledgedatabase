#### अप्रकाशोऽप्रवृत्तिश्च प्रमादो मोह एव च ।
#### तमस्येतानि जायन्ते विवृद्धे कुरुनन्दन ॥ १३ ॥

### शब्दार्थ

**अप्रकाशः** - अँधेरा; **अप्रवृत्तिः** - निष्क्रियता; **च** - तथा; **प्रमादः** - पागलपन; **मोहः** - मोह; **एव** - निश्चय ही; **च** - भी; **तमसि** - तमोगुण; **एतानि** - ये; **जायन्ते** - प्रकट होते हैं; **विवृद्धे** - बढ़ जाने पर; **कुरु-नन्दन** - हे कुरुपुत्र ।

### भावार्थ

जब तमोगुण में वृद्धि हो जाती है, तो हे कुरुपुत्र! अँधेरा, जड़ता, प्रमत्तता तथा मोह का प्राकट्य होता है ।

### तात्पर्य

जहाँ प्रकाश नहीं होता, वहाँ ज्ञान अनुपस्थित रहता है । तमोगुणी व्यक्ति किसी नियम में बँधकर कार्य नहीं करता । वह अकारण ही अपनी सनक के अनुसार कार्य करना चाहता है । यद्यपि उसमें कार्य करने की क्षमता होती है, किन्तु वह परिश्रम नहीं करता । यह मोह कहलाता है । यद्यपि चेतना रहती है, लेकिन जीवन निष्क्रिय रहता है । ये तमोगुण के लक्षण हैं ।