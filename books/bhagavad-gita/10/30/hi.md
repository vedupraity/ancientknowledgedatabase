##### प्रह्लादश्चास्मि दैत्यानां कालः कलयतामहम् ।
##### मृगाणां च मृगेन्द्रोऽहं वैनतेयश्च पक्षिणाम् ॥ ३० ॥

#### शब्दार्थ

**प्रह्लादः** – प्रह्लाद; **च** – भी; **अस्मि** – हूँ; **दैत्यानाम्** – असुरों में; **कालः** – काल; **कलयताम्** – दमन करने वालों में; **अहम्** – मैं हूँ; **मृगाणाम्** – पशुओं में; **च** – तथा; **मृग-इन्द्रः** – सिंह; **अहम्** – मैं हूँ; **वैनतेयः** – गरुड़; **च** – भी; **पक्षिणाम्** – पक्षियों में ।

#### भावार्थ

दैत्यों में मैं भक्तराज प्रह्लाद हूँ, दमन करने वालों में काल हूँ, पशुओं में सिंह हूँ, तथा पक्षियों में गरुड़ हूँ ।

#### तात्पर्य

दिति तथा अदिति दो बहनें थीं । अदिति के पुत्र आदित्य कहलाते हैं और दिति के दैत्य । सारे आदित्य भगवद्भक्त निकले और सारे दैत्य नास्तिक । यद्यपि प्रह्लाद का जन्म दैत्य कुल में हुआ था, किन्तु वे बचपन से ही परम भक्त थे । अपनी भक्ति तथा दैवी गुण के कारण वे कृष्ण के प्रतिनिधि माने जाते हैं ।

दमन के अनेक नियम हैं, किन्तु काल इस संसार की हर वस्तु को क्षीण कर देता है, अतः वह कृष्ण का प्रतिनिधित्व कर रहा है । पशुओं में सिंह सबसे शक्तिशाली तथा हिंस्र होता है और पक्षियों के लाखों प्रकारों में भगवान् विष्णु का वाहन गरुड़ सबसे महान है ।