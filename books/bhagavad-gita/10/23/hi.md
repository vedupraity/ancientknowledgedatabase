##### रुद्राणां शङ्करश्चास्मि वित्तेशो यक्षरक्षसाम् ।
##### वसूनां पावकश्चास्मि मेरुः शिखरिणामहम् ॥ २३ ॥

#### शब्दार्थ

**रुद्राणाम्** – समस्त रुद्रों में; **शङकरः** – शिवजी; **च** – भी; **अस्मि** – हूँ; **वित्त-ईशः** – देवताओं का कोषाध्यक्ष; **यक्ष-रक्षसाम्** – यक्षों तथा राक्षसों में; **वसूनाम्** – वसुओं में; **पावकः** – अग्नि; **च** – भी; **अस्मि** – हूँ; **मेरुः** – मेरु; **शिखरिणाम्** – समस्त पर्वतों में; **अहम्** – मैं हूँ ।

#### भावार्थ

मैं समस्त रुद्रों में शिव हूँ, यक्षों तथा राक्षसों में सम्पत्ति का देवता (कुबेर) हूँ, वसुओं में अग्नि हूँ और समस्त पर्वतों में मेरु हूँ ।

#### तात्पर्य

ग्यारह रुद्रों में शंकर या शिव प्रमुख हैं । वे भगवान् के अवतार हैं, जिन पर ब्रह्माण्ड के तमोगुण का भार है । यक्षों तथा राक्षसों के नायक कुबेर हैं जो देवताओं के कोषाध्यक्ष तथा भगवान् के प्रतिनिधि हैं । मेरु पर्वत अपनी समृद्ध प्राकृत सम्पदा के लिए विख्यात है । पुरोधसां च मुख्यं मां विद्धि पार्थ बृहस्पतिम् ।