#### पवनः पवतामस्मि रामः शस्त्रभृतामहम् ।
#### झषाणां मकरश्चास्मि स्रोतसामस्मि जाह्नवी ॥ ३१ ॥

### शब्दार्थ

**पवनः** – वायु; **पवताम्** – पवित्र करने वालों में; **अस्मि** – मैं हूँ; **रामः** – राम; **शस्त्र-भृताम्** – शस्त्रधारियों में; **अहम्** – मैं; **झषणाम्** – मछलियों में; **मकरः** – मगर; **च** – भी; **अस्मि** – हूँ; **स्त्रोतसाम्** – प्रवहमान नदियों में; **अस्मि** – हूँ; **जाह्नवी** – गंगा नदी ।

### भावार्थ

समस्त पवित्र करने वालों में मैं वायु हूँ, शस्त्रधारियों में राम, मछलियों में मगर तथा नदियों में गंगा हूँ ।

### तात्पर्य

समस्त जलचरों में मगर सबसे बड़ा और मनुष्य के लिए सबसे घातक होता है । अतः मगर कृष्ण का प्रतिनिधित्व करता है । और नदियों में, भारत में सबसे बड़ी माँ गंगा है । रामायण के भगवान् राम जो श्रीकृष्ण के अवतार हैं, योद्धाओं में सबसे अधिक शक्तिशाली हैं ।