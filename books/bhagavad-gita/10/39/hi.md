#### यच्चापि सर्वभूतानां बीजं तदहमर्जुन ।
#### न तदस्ति विना यत्स्यान्मया भूतं चराचरम् ॥ ३९ ॥

### शब्दार्थ

**यत्** – जो; **च** – भी; **अपि** – हो सकता है; **सर्व-भूतानाम्** – समस्त सृष्टियों में; **बीजम्** – बीज; **तत्** – वह; **अहम्** – मैं हूँ; **अर्जुन** – हे अर्जुन; **न** – नहीं; **तत्** – वह; **अस्ति** – है; **विना** – रहित; **यत्** – जो; **स्यात्** – हो; **मया** – मुझसे; **भूतम्** – जीव; **चर-अचरम्** – जंगम तथा जड़ ।

### भावार्थ

यही नहीं, हे अर्जुन! मैं समस्त सृष्टि का जनक बीज हूँ । ऐसा चर तथा अचर कोई भी प्राणी नहीं है, जो मेरे बिना रह सके ।

### तात्पर्य

प्रत्येक वस्तु का कारण होता है और इस सृष्टि का कारण या बीज कृष्ण हैं । कृष्ण की शक्ति के बिना कुछ भी नहीं रह सकता, अतः उन्हें सर्वशक्तिमान कहा जाता है । उनकी शक्ति के बिना चर तथा अचर, किसी भी जीव का अस्तित्व नहीं रह सकता । जो कुछ कृष्ण की शक्ति पर आधारित नहीं है, वह माया है अर्थात् “वह जो नहीं है ।”