##### यद्यद्विभूतिमत्सत्त्वं श्रीमदूर्जितमेव वा ।
##### तत्तदेवावगच्छ त्वं मम तेजोऽंशसम्भवम् ॥ ४१ ॥

#### शब्दार्थ

यत् – यत् – जो जो; **विभूति** – ऐश्वर्य; **मत्** – युक्त; **सत्त्वम्** – अस्तित्व; **श्री-मत्** – सुन्दर; **उर्जिवम्** – तेजस्वी; **एव** – निश्चय ही; **वा** – अथवा; **तत्-तत्** – वे वे; **एव** – निश्चय ही; **अवगच्छ** – जानो; **तवम्** – तुम; **मम** – मेरे; **तेजः** – तेज का; **अंश** – भाग, अंश से; **सम्भवम्** – उत्पन्न ।

#### भावार्थ

तुम जान लो कि सारा ऐश्वर्य, सौन्दर्य तथा तेजस्वी सृष्टियाँ मेरे तेज के एक स्फुलिंग मात्र से उद्भूत हैं ।

#### तात्पर्य

किसी भी तेजस्वी या सुन्दर सृष्टि को, चाहे वह अध्यात्म जगत में हो या इस जगत में, कृष्ण की विभूति का अंश रूप ही मानना चाहिए । किसी भी अलौकिक तेजयुक्त वस्तु को कृष्ण की विभूति समझना चाहिए ।