#### बलं बलवतां चाहं कामरागविवर्जितम् ।
#### धर्माविरुद्धो भूतेषु कामोऽस्मि भरतर्षभ ॥ ११ ॥

### शब्दार्थ

**बलम्** – शक्ति; **बल-वताम्** – बलवानों का; **च** – तथा; **अहम्** – मैं हूँ; **काम** – विषयभोग; **राग** – तथा आसक्ति से; **विवर्जितम्** – रहित; **धर्म-अविरुद्धः** – जो धर्म के विरुद्ध नहीं है; **भूतेषु** – समस्त जीवों में; **कामः** – विषयी जीवन; **अस्मि** – हूँ; **भरत-ऋषभ** – हे भरतवंशियों में श्रेष्ठ !

### भावार्थ

मैं बलवानों का कामनाओं तथा इच्छा से रहित बल हूँ । हे भरतश्रेष्ठ (अर्जुन) ! मैं वह काम हूँ, जो धर्म के विरुद्ध नहीं है ।

### तात्पर्य

बलवान पुरुष की शक्ति का उपयोग दुर्बलों की रक्षा के लिए होना चाहिए, व्यक्तिगत आक्रमण के लिए नहीं । इसी प्रकार धर्म-सम्मत मैथुन सन्तानोत्पति के लिए होना चाहिए, अन्य कार्यों के लिए नहीं । अतः माता-पिता का उत्तरदायित्व है कि वे अपनी सन्तान को कृष्णभावनाभावित बनाएँ ।