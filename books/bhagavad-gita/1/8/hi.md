##### भवान्भीष्मश्च कर्णश्च कृपश्च समितिंजयः ।
##### अश्वत्थामा विकर्णश्च सौमदत्तिस्तथैव च ॥ ८ ॥

#### शब्दार्थ

**भवान्** - आप; **भीष्मः** - भीष्म पितामह; **च** - भी; **कर्णः** - कर्ण; **च** - और; **कृपः** -  कृपाचार्य; **च** - तथा; **समितिञ्जयः** - सदा संग्राम-विजयी; **अश्वत्थामा** -  अश्वत्थामा; **विकर्णः** - विकर्ण; **च** - तथा; **सौमदत्तिः** - सोमदत्त का पुत्र;  **तथा** - भी; **एव** - निश्चय ही; **च** - भी ।

#### भावार्थ

मेरी सेना में स्वयं आप, भीष्म, कर्ण, कृपाचार्य, अश्वत्थामा, विकर्ण तथा सोमदत्त का पुत्र भूरिश्रवा आदि हैं जो युद्ध में सदैव विजयी रहे हैं ।

#### तात्पर्य

दुर्योधन उन अद्वितीय युद्धवीरों का उल्लेख करता है जो सदैव विजयी होते रहे हैं । विकर्ण दुर्योधन का भाई है, अश्वत्थामा द्रोणाचार्य का पुत्र है और सौमदत्ति या भूरिश्रवा बाह्लीकों के राजा का पुत्र है । कर्ण अर्जुन का आधा भाई है क्योंकि वह कुन्ती के गर्भ से राजा पाण्डु के साथ विवाहित होने के पूर्व उत्पन्न हुआ था । कृपाचार्य की जुड़वा बहन द्रोणाचार्य को ब्याही थी ।