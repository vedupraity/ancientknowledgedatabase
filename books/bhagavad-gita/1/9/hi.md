#### अन्ये च बहवः शूरा मदर्थे त्यक्तजीविताः ।
#### नानाशस्त्रप्रहरणाः सर्वे युद्धविशारदाः ॥ ९ ॥

### शब्दार्थ

**अन्ये** - अन्य सब; **च** - भी; **बहवः** - अनेक; **शूराः** - वीर ; **मत्-अर्थे** - मेरे लिए; **त्यक्त-जीविताः** - जीवन का उत्सर्ग करने वाले; **नाना** - अनेक; **शस्त्र** - आयुध; **प्रहरणाः** - से युक्त, सुसज्जित; **सर्वे** - सभी; **युद्ध-विशारदाः** - युद्धविद्या में निपुण ।

### भावार्थ

ऐसे अन्य अनेक वीर भी हैं जो मेरे लिए अपना जीवन त्याग करने के लिए उद्यत हैं । वे विविध प्रकार के हथियारों से सुसज्जित हैं और युद्धविद्या में निपुण हैं । 

### तात्पर्य

जहाँ तक अन्यों का-यथा जयद्रथ, कृतवर्मा तथा शल्य का सम्बन्ध है वे सब दुर्योधन के लिए अपने प्राणों की आहुति देने के लिए तैयार रहते थे । दूसरे शब्दों में, यह पूर्वनिश्चित है कि वे अब पापी दुर्योधन के दल में सम्मिलित होने के कारण कुरुक्षेत्र के युद्ध में मारे जायेंगे । निस्सन्देह अपने मित्रों की संयुक्त-शक्ति के कारण दुर्योधन अपनी विजय के प्रति आश्वस्त था ।