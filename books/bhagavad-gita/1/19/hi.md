#### स घोषो धार्तराष्ट्राणां हृदयानि व्यदारयत् ।
#### नभश्च पृथिवीं चैव तुमुलोऽभ्यनुनादयन् ॥ १९ ॥

### शब्दार्थ

**सः** – उस; **घोषः** – शब्द ने; **धार्तराष्ट्राणाम्** – धृतराष्ट्र के पुत्रों के;  **हृदयानि** – हृदयों को; **व्यदारयत्** – विदीर्ण कर दिया; **नभः** – आकाश; **च** – भी; **पृथिवीम्** – पृथ्वीतल को; **च** – भी; **एव** – निश्चय ही; **तुमुलः** – कोलाहलपूर्ण; **अभ्यनुनादयन्** – प्रतिध्वनित करता, शब्दायमान करता ।

### भावार्थ

इन विभिन्न शंखों की ध्वनि कोलाहलपूर्ण बन गई जो आकाश तथा पृथ्वी को शब्दायमान करती हुई धृतराष्ट्र के पुत्रों के हृदयों को विदीर्ण करने लगी ।

### तात्पर्य

जब भीष्म तथा दुर्योधन के पक्ष के अन्य वीरों ने अपने-अपने शंख बजाये तो पाण्डवों के हृदय विदीर्ण नहीं हुए । ऐसी घटनाओं का वर्णन नहीं मिलता किन्तु इस विशिष्ट श्लोक में कहा गया है कि पाण्डव पक्ष में शंखनाद से धृतराष्ट्र के पुत्रों के हृदय विदीर्ण हो गये । इसका कारण स्वयं पाण्डव और भगवान् कृष्ण में उनका विश्वास है । परमेश्वर की शरण ग्रहण करने वाले को किसी प्रकार का भय नहीं रह जाता चाहे वह कितनी ही विपत्ति में क्यों न हो ।