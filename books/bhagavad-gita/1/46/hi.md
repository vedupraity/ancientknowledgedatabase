##### सञ्जय उवाच
##### एवमुक्त्वार्जुनः सङ्ख्ये रथोपस्थ उपाविशत् ।
##### विसृज्य सशरं चापं शोकसंविग्नमानसः ॥ ४६ ॥

#### शब्दार्थ

**सञ्जयः उवाच** – संजय ने कहा; **एवम्** – इस प्रकार; **उक्त्वा** – कहकर; **अर्जुनः** – अर्जुन; **सङ्ख्ये** – युद्धभूमि में; **रथ** – रथ के; **उपस्थे** – आसन पर; **उपाविशत्** – पुनः बैठ गया; **विसृज्य** – एक ओर रखकर; **स-शरम्** – बाणों सहित; **चापम्** – धनुष को; **शोक** – शोक  से; **संविग्न** – संतप्त, उद्विग्न; **मानसः** – मन के भीतर ।

#### भावार्थ

संजय ने कहा – युद्धभूमि में इस प्रकार कह कर अर्जुन ने अपना धनुष तथा बाण एक ओर रख दिया और शोकसंतप्त चित्त से रथ के आसन पर बैठ गया ।

#### तात्पर्य

अपने शत्रु की स्थिति का अवलोकन करते समय अर्जुन रथ पर खड़ा हो गया था, किन्तु वह शोक से इतना संतप्त हो उठा कि अपना धनुष-बाण एक ओर रख कर रथ के आसन पर पुनः बैठ गया । ऐसा दयालु तथा कोमलहृदय व्यक्ति, जो भगवान् की सेवा में रत हो, आत्मज्ञान प्राप्त करने के योग्य है ।

*इस प्रकार भगवद्गीता के प्रथम अध्याय “कुरुक्षेत्र के युद्धस्थल में सैन्यनिरीक्षण” का भक्तिवेदान्त तात्पर्य पूर्ण हुआ ।*