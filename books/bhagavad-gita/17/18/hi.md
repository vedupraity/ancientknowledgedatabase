#### सत्कारमानपूजार्थं तपो दम्भेन चैव यत् ।
#### क्रियते तदिह प्रोक्तं राजसं चलमध्रुवम् ॥ १८ ॥

### शब्दार्थ

**सत्-कार** - आदर; **मान** - सम्मान; **पूजा** -तथा पूजा; **अर्थम्** - के लिए; **तपः** - तपस्या; **दम्भेन** - घमंड से; **च** - भी; **एव** - निश्चय ही; **यत्** - जो; **क्रियते** - किया जाता है; **तत्** - वह; **इह** - इस संसार में; **प्रोक्तम्** - कहा जाता है; **राजसम्** - रजो गुणी; **चलम्** - चलायमान; **अध्रुवम्** - क्षणिक ।

### भावार्थ

जो तपस्या दंभपूर्वक तथा सम्मान, सत्कार एवं पूजा कराने के लिए सम्पन्न की जाती है, वह राजसी (रजोगुणी) कहलाती है । यह न तो स्थायी होती है न शाश्वत ।

### तात्पर्य

कभी-कभी तपस्या इसलिए की जाती है कि लोग आकर्षित हों तथा उनसे सत्कार, सम्मान तथा पूजा मिल सके । रजोगुणी लोग अपने अधीनस्थों से पूजा करवाते हैं और उनसे चरण धुलवाकर धन चढ़वाते हैं । तपस्या करने के बहाने ऐसे कृत्रिम आयोजन राजसी माने जाते हैं । इनके फल क्षणिक होते हैं, वे कुछ समय तक रहते हैं । वे कभी स्थायी नहीं होते ।