#### तस्माद् ॐ इत्युदाहृत्य यज्ञदानतपःक्रियाः ।
#### प्रवर्तन्ते विधानोक्ताः सततं ब्रह्मवादिनाम् ॥ २४ ॥

### शब्दार्थ

**तस्मात्** - अतएव; **ॐ** - ओम् से प्रारम्भ करके; **इति** - इस प्रकार; **उदाहृत्य** - संकेत करके; **यज्ञ** - यज्ञ; **दान** - दान; **तपः** - तथा तप की; **क्रियाः** - क्रियाएँ; **प्रवर्तन्ते** - प्रारम्भ होती है; **विधान-उक्ताः** - शास्त्रीय विधान के अनुसार; **सततम्** - सदैव; **ब्रह्म-वादिनाम्** - अध्यात्मवादियों या योगियों की ।

### भावार्थ

अतएव योगीजन ब्रह्म की प्राप्ति के लिए शास्त्रीय विधि के अनुसार यज्ञ, दान तथा तप की समस्त क्रियाओं का शुभारम्भ सदैव ओम् से करते हैं ।

### तात्पर्य

ॐ तद् विष्णोः परमं पदम् (ऋग्वेद १.२२.२०) । विष्णु के चरणकमल परम भक्ति के आश्रय हैं । भगवान् के लिए सम्पन्न हर एक क्रिया सारे कार्यक्षेत्र की सिद्धि निश्चित कर देती है ।