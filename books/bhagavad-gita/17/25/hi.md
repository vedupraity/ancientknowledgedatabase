##### तदित्यनभिसन्धाय फलं यज्ञतपःक्रियाः ।
##### दानक्रियाश्च विविधाः क्रियन्ते मोक्षकाङ्‌क्षिभिः ॥ २५ ॥

#### शब्दार्थ

**तत्** - वह; **इति** - इस प्रकार; **अनभिसन्धाय** - बिना इच्छा किये; **फलम्** - फल; **यज्ञ** - यज्ञ; **तपः** - तथा तप की; **क्रियाः** - क्रियाएँ; **च** - भी; **विविधाः** - विभिन्न; **क्रियन्ते** - की जाती है; **मोक्ष-काङ्क्षिभिः** - मोक्ष चाहने वालों के द्वारा ।

#### भावार्थ

मनुष्य को चाहिए कि कर्मफल की इच्छा किये बिना विविध प्रकार के यज्ञ, तप तथा दान को ‘तत्’ शब्द कह कर सम्पन्न करे । ऐसी दिव्य क्रियाओं का उद्देश्य भव-बन्धन से मुक्त होना है ।

#### तात्पर्य

आध्यात्मिक पद तक उठने के लिए मनुष्य को चाहिए कि किसी लाभ के निमित्त कर्म न करे । सारे कार्य भगवान् के परम धाम वापस जाने के उद्देश्य से किये जायँ, जो चरम उपलब्धि है ।