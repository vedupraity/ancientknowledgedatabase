#### अभिसन्धाय तु फलं दम्भार्थमपि चैव यत् ।
#### इज्यते भरतश्रेष्ठ तं यज्ञं विद्धि राजसम् ॥ १२ ॥

### शब्दार्थ

**अभिसन्धाय** - इच्छा कर के; **तु** - लेकिन; **फलम्** - फल को; **दम्भ** - घमंड; **अर्थम्** - के लिए; **अपि** - भी; **च** - तथा; **एव** - निश्चय ही; **यत्** - जो; **इज्यते** - किया जाता है; **भरत-श्रेष्ठ** - हे भरतवंशियों में प्रमुख; **तम्** - उस; **यज्ञम्** - यज्ञ को; **विद्धि** - जानो; **राजसम्** - रजोगुणी ।

### भावार्थ

लेकिन हे भरतश्रेष्ठ! जो यज्ञ किसी भौतिक लाभ के लिए या गर्ववश किया जाता है, उसे तुम राजसी जानो ।

### तात्पर्य

कभी-कभी स्वर्गलोक पहुँचने या किसी भौतिक लाभ के लिए यज्ञ तथा अनुष्ठान किये जाते हैं । ऐसे यज्ञ या अनुष्ठान राजसी माने जाते हैं ।