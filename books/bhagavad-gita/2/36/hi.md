##### अवाच्यवादांश्च बहून्वदिष्यन्ति तवाहिताः ।
##### निन्दन्तस्तव सामर्थ्य ततो दुःखतरं नु किम् ॥ ३६ ॥

#### शब्दार्थ

**अवाच्य** – कटु; **वादान्** – मिथ्या शब्द; **च** – भी; **बहून्** – अनेक; **वदिष्यन्ति** – कहेंगे; **तव** – तुम्हारे; **अहिताः** – शत्रु; **निन्दन्तः** – निन्दा करते हुए; **तव** – तुम्हारी; **सामर्थ्यम्** – सामर्थ्य को; **ततः** – अपेक्षा; **दुःख-तरम्** – अधिक दुखदायी; **नु** – निस्सन्देह; **किम्** – और क्या है ?

#### भावार्थ

तुम्हारे शत्रु अनेक प्रकार के कटु शब्दों से तुम्हारा वर्णन करेंगे और तुम्हारी सामर्थ्य का उपहास करेंगे । तुम्हारे लिए इससे दुखदायी और क्या हो सकता है ?

#### तात्पर्य

प्रारम्भ में ही भगवान् कृष्ण को अर्जुन के अयाचित दयाभाव पर आश्चर्य हुआ था और उन्होंने इस दयाभाव को अनार्योचित बताया था । अब उन्होंने विस्तार से अर्जुन के तथाकथित दयाभाव के विरुद्ध कहे गये अपने वचनों को सिद्ध कर दिया है ।