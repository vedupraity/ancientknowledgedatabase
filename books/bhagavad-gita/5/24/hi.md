##### योऽन्तःसुखोऽन्तरारामस्तथान्तर्ज्योतिरेव यः ।
##### स योगी ब्रह्मनिर्वाणं ब्रह्मभूतोऽधिगच्छति ॥ २४ ॥

#### शब्दार्थ

**यः** – जो; **अन्तः-सुखः** – अन्तर में सुखी; **अन्तः-आरामः** – अन्तर में रमण करने वाला अन्तर्मुखी; **तथा** – और; **अन्तः-ज्योतिः** – भीतर-भीतर लक्ष्य करते हुए; **एव** – निश्चय हि; **यः** – जो कोई; **सः** – वह; **योगी** – योगी; **ब्रह्म-निर्वाणम्** – परब्रह्म में मुक्ति; **ब्रह्म-भूतः** – स्वरूपसिद्ध; **अधिगच्छति** – प्राप्त करता है ।

#### भावार्थ

जो अन्तःकरण में सुख का अनुभव करता है, जो कर्मठ है और अन्तःकरण में ही रमण करता है तथा जिसका लक्ष्य अन्तर्मुखी होता है वह सचमुच पूर्ण योगी है । वह परब्रह्म में मुक्ति पाता है और अन्ततोगत्वा ब्रह्म को प्राप्त होता है ।

#### तात्पर्य

जब तक मनुष्य अपने अन्तःकरण में सुख का अनुभव नहीं करता तब तक भला बाह्यसुख को प्राप्त कराने वाली बाह्य क्रियाओं से वह कैसे छूट सकता है ? मुक्त पुरुष वास्तविक अनुभव द्वारा सुख भोगता है । अतः वह किसी भी स्थान में मौनभाव से बैठकर अन्तःकरण में जीवन के कार्यकलापों का आनन्द लेता है । ऐसा मुक्त पुरुष कभी बाह्य भौतिक सुख की कामना नहीं करता । यह अवस्था ब्रह्मभूत कहलाती है, जिसे प्राप्त करने पर भगवद्धाम जाना निश्चित है ।