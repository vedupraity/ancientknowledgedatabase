##### पश्यादित्यान्वसून्रुद्रानश्विनौ मरुतस्तथा ।
##### बहून्यदृष्टपूर्वाणि पश्याश्चर्याणि भारत ॥ ६ ॥

#### शब्दार्थ

**पश्य** - देखो; **आदित्यान्** - अदिति के बारहों पुत्रों को; **वसून्**- आठों वसुओं को; **रुद्रान्** - रूद्र के ग्यारह रूपों को; **अश्विनौ**- दो अश्विनी कुमारों को; **मरुतः**- उञ्चासों मरुतों को; **तथा** - भी; **बहूनि**- अनेक; **अदृष्ट**- देखे हुए; **पुर्वाणि** - पहले, इसके पूर्व, **पश्य** -देखो,**आश्र्चर्याणि**- समस्त आश्चर्यों को; **भारत** - हे भरतवंशियों में श्रेष्ठ ।

#### भावार्थ

हे भारत! लो, तुम आदित्यों, वसुओं, रुद्रों, अश्विनीकुमारों तथा अन्य देवताओं के विभिन्न रूपों को यहाँ देखो । तुम ऐसे अनेक आश्चर्यमय रूपों को देखो, जिन्हें पहले किसी ने न तो कभी देखा है, न सुना है ।

#### तात्पर्य

यद्यपि अर्जुन कृष्ण का अन्तरंग सखा तथा अत्यन्त विद्वान था, तो भी वह उनके विषय में सब कुछ नहीं जानता था । यहाँ पर यह कहा गया है कि इन समस्त रूपों को न तो मनुष्यों ने इसके पूर्व देखा है, न सुना है । अब कृष्ण इन आश्चर्यमय रूपों को प्रकट कर रहे हैं ।