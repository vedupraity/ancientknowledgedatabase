##### वायुर्यमोऽग्निर्वरुणः शशाङ्कः
##### प्रजापतिस्त्वं प्रपितामहश्च ।
##### नमो नमस्तेऽस्तु सहस्रकृत्वः
##### पुनश्च भूयोऽपि नमो नमस्ते ॥ ३९ ॥

#### शब्दार्थ

**वायुः** - वायु; **यमः** - नियन्ता; **अग्निः** - अग्नि; **वरुणः** - जल; **शश-अङ्कः** - चन्द्रमा; **प्रजापतिः** - ब्रह्मा; **त्वम्** - आप; **प्र-पितामहः** - परबाबा; **च** - तथा; **नमः** - मेरा नमस्कार; **नमः** - पुनः नमस्कार; **ते** - आपको; **अस्तु** - हो; **सहस्त्र-कृत्वः**- हजार बार; **पुनः च** - तथा फिर; **भूयः** - फिर; **अपि** - भी; **नमः** - नमस्कार; **नमः-ते** - आपको मेरा नमस्कार है ।

#### भावार्थ

आप वायु हैं तथा परम नियन्ता भी हैं । आप अग्नि हैं, जल हैं तथा चन्द्रमा हैं । आप आदि जीव ब्रह्मा हैं और आप प्रपितामह हैं । अतः आपको हजार बार नमस्कार है और पुनःपुनः नमस्कार है ।

#### तात्पर्य

भगवान् को वायु कहा गया है, क्योंकि वायु सर्वव्यापी होने के कारण समस्त देवताओं का मुख्य अधिष्ठाता है । अर्जुन कृष्ण को प्रपितामह (परबाबा) कहकर सम्बोधित करता है, क्योंकि वे विश्व के प्रथम जीव ब्रह्मा के पिता हैं ।