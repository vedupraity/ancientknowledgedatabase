#### नमः पुरस्तादथ पृष्ठतस्ते
#### नमोऽस्तु ते सर्वत एव सर्व ।
#### अनन्तवीर्यामितविक्रमस्त्वं
#### सर्वं समाप्नोषि ततोऽसि सर्वः ॥ ४० ॥

### शब्दार्थ

**नमः** – नमस्कार; **पुरस्तात्** – सामने से; **अथ** – भी; **पृष्ठतः** – पीछे से; **ते** – आपको; **नमः-अस्तु** – मैं नमस्कार करता हूँ; **ते** – आपको; **सर्वतः** – सभी दिशाओं से; **एव** – निस्सन्देह; **सर्व** – क्योंकि आप सब कुछ हैं; **अनन्त-वीर्य** – असीम पौरुष; **अमित-विक्रमः** – तथा असीम बल; **त्वम्** – आप; **सर्वम्** – सब कुछ; **समाप्नोषि** – आच्छादितकरते हओ; **ततः** – अतएव; **असि** – हो; **सर्वः** – सब कुछ ।

### भावार्थ

आपको आगे, पीछे तथा चारों ओर से नमस्कार है । हे असीम शक्ति! आप अनन्त पराक्रम के स्वामी हैं । आप सर्वव्यापी हैं, अतः आप सब कुछ हैं ।

### तात्पर्य

कृष्ण के प्रेम से अभिभूत उनका मित्र अर्जुन सभी दिशाओं से उनको नमस्कार कर रहा है । वह स्वीकार करता है कि कृष्ण समस्त बल तथा पराक्रम के स्वामी हैं और युद्धभूमि में एकत्र समस्त योद्धाओं से कहीं अधिक श्रेष्ठ हैं । विष्णुपुराण में (१.९.६९) कहा गया है –

#### योऽयं तवागतो देव समीपं देवतागणः ।
#### स त्वमेव जगत्स्स्रष्टा यतः सर्वगतो भवान् ॥

“आपके समक्ष जो भी आता है, चाहे वह देवता ही क्यों न हो, हे भगवान् ! वह आपके द्वारा ही उत्पन्न है ।”