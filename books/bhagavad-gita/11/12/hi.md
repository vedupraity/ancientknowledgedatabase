#### दिवि सूर्यसहस्रस्य भवेद्युगपदुत्थिता ।
#### यदि भाः सदृशी सा स्याद्भासस्तस्य महात्मनः ॥ १२ ॥

### शब्दार्थ

**दिवि** – आकाश में; **सूर्य** – सूर्य का; **सहस्त्रस्य** – हजारों; **भवेत्** – थे; **युगपत्** – एकसाथ; **उत्थिता** – उपस्थित; **यदि** – यदि; **भाः** – प्रकाश; **सदृशी** – के समान; **सा** – वह; **स्यात्** – हो; **भासः** – तेज; **तस्य** – उस; **महात्मनः** – परम स्वामी का ।

### भावार्थ

यदि आकाश में हजारों सूर्य एकसाथ उदय हों, तो उनका प्रकाश शायद परमपुरुष के इस विश्वरूप के तेज की समता कर सके ।

### तात्पर्य

अर्जुन ने जो कुछ देखा वह अकथ्य था, तो भी संजय धृतराष्ट्र को उस महान दर्शन का मानसिक चित्र उपस्थित करने का प्रयत्न कर रहा है । न तो संजय वहाँ था, न धृतराष्ट्र, किन्तु व्यासदेव के अनुग्रह से संजय सारी घटनाओं को देख सकता है । अतएव इस स्थिति की तुलना वह एक काल्पनिक घटना (हजारों सूर्यों) से कर रहा है, जिससे इसे समझा जा सके ।