##### अनादिमध्यान्तमनन्तवीर्य-
##### मनन्तबाहुं शशिसूर्यनेत्रम् ।
##### पश्यामि त्वां दीप्तहुताशवक्त्रं
##### स्वतेजसा विश्वमिदं तपन्तम् ॥ १९ ॥

#### शब्दार्थ

**अनादि** – आदिरहित; **मध्य** – मध्य; **अन्तम्** – या अन्त; **अनन्त** – असीम; **वीर्यम्** – महिमा; **अनन्त** – असंख्य; **बाहुम्** – भुजाएँ; **शशि** – चन्द्रमा; **सूर्य** – तथासूर्य; **नेत्रम्** – आँखें; **पश्यामि** – देखता हूँ; **त्वाम्** – आपको; **दीप्त** – प्रज्जवलित; **हुताश-वक्त्रम्** – आपके मुख से निकलती अग्नि को; **स्व-तेजसा** – अपने तेज से; **विश्वम्** – विश्व को; **इदम्** – इस; **तपन्तम्** – तपाते हुए ।

#### भावार्थ

आप आदि, मध्य तथा अन्त से रहित हैं । आपका यश अनन्त है । आपकी असंख्य भुजाएँ हैं और सूर्य तथा चन्द्रमा आपकी आँखें हैं । मैं आपके मुख से प्रज्जवलित अग्नि निकलते और आपके तेज से इस सम्पूर्ण ब्रह्माण्ड को जलते हुए देख रहा हूँ ।

#### तात्पर्य

भगवान् के षड्ऐश्वर्यों की कोई सीमा नहीं है । यहाँ पर तथा अन्यत्र भी पुनरुक्ति पाई जाती है, किन्तु शास्त्रों के अनुसार कृष्ण की महिमा की पुनरुक्ति कोई साहित्यिक दोष नहीं है । कहा जाता है कि मोहग्रस्त होने या परम आह्लाद के समय या आश्चर्य होने पर कथनों की पुनरुक्ति हुआ करती है । यह कोई दोष नहीं है ।