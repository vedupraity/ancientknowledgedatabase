#### एवं बहुविधा यज्ञा वितता ब्रह्मणो मुखे ।
#### कर्मजान्विद्धि तान्सर्वानेवं ज्ञात्वा विमोक्ष्यसे ॥ ३२ ॥

### शब्दार्थ

**एवम्** – इस प्रकार; **बहु-विधाः** – विविध प्रकार के; **यज्ञाः** – यज्ञ; **वितताः** – फैले हुए हैं; **ब्रह्मणः** – वेदों के; **मुखे** – मुख  में; **कर्म-जान्** – कर्म से उत्पन्न; **विद्धि** – जानो; **तान्** – उन; **सर्वान्** – सबको; **एवम्** – इस तरह; **ज्ञात्वा** – जानकर; **विमोक्ष्यसे** – मुक्त हो जाओगे ।

### भावार्थ

ये विभिन्न प्रकार के यज्ञ वेदसम्मत हैं और ये सभी विभिन्न प्रकार के कर्मों से उत्पन्न हैं । इन्हें इस रूप में जानने पर तुम मुक्त हो जाओगे ।

### तात्पर्य

जैसा कि पहले बताया जा चुका है वेदों में कर्ताभेद के अनुसार विभिन्न प्रकार के यज्ञों का उल्लेख है । चूँकि लोग देहात्मबुद्धि में लीन हैं, अतः इन यज्ञों की व्यवस्था इस प्रकार की गई है कि मनुष्य उन्हें अपने शरीर, मन अथवा बुद्धि के अनुसार सम्पन्न कर सके । किन्तु देह से मुक्त होने के लिए ही इन सबका विधान है । इसी की पुष्टि यहाँ पर भगवान् ने अपने श्रीमुख से की है ।