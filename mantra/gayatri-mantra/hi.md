### गायत्री मन्त्र

---

##### ॐ भूर्भुवः स्वः
##### तत्सवितुर्वरेण्यं ।
##### भर्गो देवस्य धीमहि
##### धियो यो नः प्रचोदयात् ॥

उस प्राणस्वरूप, दुःखनाशक, सुखस्वरूप, श्रेष्ठ, तेजस्वी, पापनाशक, देवस्वरूप परमात्मा को हम अपनी अन्तरात्मा में धारण करें । वह परमात्मा हमारी बुद्धि को सन्मार्ग में प्रेरित करे ।

---

गायत्री महामंत्र वेदों का एक महत्त्वपूर्ण मंत्र है जिसकी महत्ता ॐ के लगभग बराबर मानी जाती है । यह यजुर्वेद के मन्त्र 'ॐ भूर्भुवः स्वः' और ऋग्वेद के छन्द ३.६२.१० के मेल से बना है । इस मंत्र में सवितृ देव की उपासना है इसलिए इसे सावित्री भी कहा जाता है । ऐसा माना जाता है कि इस मंत्र के उच्चारण और इसे समझने से ईश्वर की प्राप्ति होती है । इसे श्री गायत्री देवी के स्त्री रूप में भी पूजा जाता है । महान ऋषि विश्वामित्र ने वर्षो की कठिन तपस्या के बाद मानव कल्याण हेतु गायत्री मंत्र को प्राप्त किया था ।